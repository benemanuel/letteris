<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 1Chronicles דברי_הימים_א 
</br> </h2> 
<a target = '_blank' href='https://geulah.org.il/HaTanach/verse/?verse=102570'/> (1,1)</a> אָ֯דָ֥ם שֵׁ֖ת אֱנֹֽושׁ׃ 
<a target = '_blank' href='https://geulah.org.il/HaTanach/verse/?verse=102580'/> (1,2)</a> קֵינָ֥ן מַֽהֲלַלְאֵ֖ל יָֽרֶד׃ 
<a target = '_blank' href='https://geulah.org.il/HaTanach/verse/?verse=102590'/> (1,3)</a> חֲנֹ֥וךְ מְתוּשֶׁ֖לַח לָֽמֶךְ׃ 
<a target = '_blank' href='https://geulah.org.il/HaTanach/verse/?verse=102600'/> (1,4)</a> נֹ֥חַ שֵׁ֖ם חָ֥ם וָיָֽפֶת׃  
<a target = '_blank' href='https://geulah.org.il/HaTanach/verse/?verse=102610'/> (1,5)</a> בְּנֵ֣י יֶ֔פֶת גֹּ֣מֶר וּמָגֹ֔וג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃  
<a target = '_blank' href='https://geulah.org.il/HaTanach/verse/?verse=102620'/> (1,6)</a> וּבְנֵ֖י גֹּ֑מֶר אַשְׁכֲּנַ֥ז וְרִיפַ֖ת וְתֹֽוגַרְמָֽה׃ 
<a target = '_blank' href='https://geulah.org.il/HaTanach/verse/?verse=102630'/> (1,7)</a> וּבְנֵ֥י יָוָ֖ן אֱלִישָׁ֣ה וְתַרְשִׁ֑ישָׁה כִּתִּ֖ים וְדֹֽודָנִֽים׃  
<a target = '_blank' href='https://geulah.org.il/HaTanach/verse/?verse=102640'/> (1,8)</a> בְּנֵ֖י חָ֑ם כּ֥וּשׁ וּמִצְרַ֖יִם פּ֥וּט וּכְנָֽעַן׃ 
<a target = '_blank' href='https://geulah.org.il/HaTanach/verse/?verse=102650'/> (1,9)</a> וּבְנֵ֣י כ֔וּשׁ סְבָא֨ וַֽחֲוִילָ֔ה וְסַבְתָּ֥א וְרַעְמָ֖א וְסַבְתְּכָ֑א וּבְנֵ֥י רַעְמָ֖א שְׁבָ֥א וּדְדָֽן׃  
<a target = '_blank' href='https://geulah.org.il/HaTanach/verse/?verse=102660'/> (1,10)</a> וְכ֖וּשׁ יָלַ֣ד אֶת־נִמְרֹ֑וד ה֣וּא הֵחֵ֔ל לִֽהְיֹ֥ות גִּבֹּ֖ור בָּאָֽרֶץ׃ 
<a target = '_blank' href='https://geulah.org.il/HaTanach/verse/?verse=102670'/> (1,11)</a> וּמִצְרַ֡יִם יָלַ֞ד אֶת־לוּדִ֧יי֯ם וְאֶת־עֲנָמִ֛ים וְאֶת־לְהָבִ֖ים וְאֶת־נַפְתֻּחִֽים׃ 
<a target = '_blank' href='https://geulah.org.il/HaTanach/verse/?verse=102680'/> (1,12)</a> וְֽאֶת־פַּתְרֻסִ֞ים וְאֶת־כַּסְלֻחִ֗ים אֲשֶׁ֨ר יָֽצְא֥וּ מִשָּׁ֛ם פְּלִשְׁתִּ֖ים וְאֶת־כַּפְתֹּרִֽים׃    ס 
<a target = '_blank' href='https://geulah.org.il/HaTanach/verse/?verse=102690'/> (1,13)</a> וּכְנַ֗עַן יָלַ֛ד אֶת־צִידֹ֥ון בְּכֹרֹ֖ו וְאֶת־חֵֽת׃ 
<a target = '_blank' href='https://geulah.org.il/HaTanach/verse/?verse=102700'/> (1,14)</a> וְאֶת־הַיְבוּסִי֙ וְאֶת־הָֽאֱמֹרִ֔י וְאֵ֖ת הַגִּרְגָּשִֽׁי׃ 
<a target = '_blank' href='https://geulah.org.il/HaTanach/verse/?verse=102710'/> (1,15)</a> וְאֶת־הַֽחִוִּ֥י וְאֶת־הָֽעַרְקִ֖י וְאֶת־הַסִּינִֽי׃ 
<a target = '_blank' href='https://geulah.org.il/HaTanach/verse/?verse=102720'/> (1,16)</a> וְאֶת־הָֽאַרְוָדִ֥י וְאֶת־הַצְּמָרִ֖י וְאֶת־הַֽחֲמָתִֽי׃    ס 
<a target = '_blank' href='https://geulah.org.il/HaTanach/verse/?verse=102730'/> (1,17)</a> בְּנֵ֣י שֵׁ֔ם עֵילָ֣ם וְאַשּׁ֔וּר וְאַרְפַּכְשַׁ֖ד וְל֣וּד וַאֲרָ֑ם וְע֥וּץ וְח֖וּל וְגֶ֥תֶר וָמֶֽ֯שֶׁךְ׃    ס 
<a target = '_blank' href='https://geulah.org.il/HaTanach/verse/?verse=102740'/> (1,18)</a> וְאַרְפַּכְשַׁ֖ד יָלַ֣ד אֶת־שָׁ֑לַח וְשֶׁ֖לַח יָלַ֥ד אֶת־עֵֽבֶר׃ 
<a target = '_blank' href='https://geulah.org.il/HaTanach/verse/?verse=102750'/> (1,19)</a> וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָֽאֶחָ֞ד פֶּ֗לֶג כִּ֤י בְיָמָיו֨ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃ 
<a target = '_blank' href='https://geulah.org.il/HaTanach/verse/?verse=102760'/> (1,20)</a> וְיָקְטָ֣ן יָלַ֔ד אֶת־אַלְמֹודָ֖ד וְאֶת־שָׁ֑לֶף וְאֶת־חֲצַרְמָ֖וֶת וְאֶת־יָֽרַח׃ 
<a target = '_blank' href='https://geulah.org.il/HaTanach/verse/?verse=102770'/> (1,21)</a> וְאֶת־הֲדֹורָ֥ם וְאֶת־אוּזָ֖ל וְאֶת־דִּקְלָֽה׃ 
<a target = '_blank' href='https://geulah.org.il/HaTanach/verse/?verse=102780'/> (1,22)</a> וְאֶת־עֵיבָ֥ל וְאֶת־אֲבִֽימָאֵ֖ל וְאֶת־שְׁבָֽא׃ 
<a target = '_blank' href='https://geulah.org.il/HaTanach/verse/?verse=102790'/> (1,23)</a> וְאֶת־אֹופִ֥יר וְאֶת־חֲוִילָ֖ה וְאֶת־יֹובָ֑ב כָּל־אֵ֖לֶּה בְּנֵ֥י יָקְטָֽן׃    ס 
<a target = '_blank' href='https://geulah.org.il/HaTanach/verse/?verse=102800'/> (1,24)</a> שֵׁ֥ם אַרְפַּכְשַׁ֖ד שָֽׁלַח׃ 
<a target = '_blank' href='https://geulah.org.il/HaTanach/verse/?verse=102810'/> (1,25)</a> עֵ֥בֶר פֶּ֖לֶג רְעֽוּ׃ 
<a target = '_blank' href='https://geulah.org.il/HaTanach/verse/?verse=102820'/> (1,26)</a> שְׂר֥וּג נָחֹ֖ור תָּֽרַח׃ 
<a target = '_blank' href='https://geulah.org.il/HaTanach/verse/?verse=102830'/> (1,27)</a> אַבְרָ֖ם ה֥וּא אַבְרָהָֽם׃    ס 
<a target = '_blank' href='https://geulah.org.il/HaTanach/verse/?verse=102840'/> (1,28)</a> בְּנֵי֙ אַבְרָהָ֔ם יִצְחָ֖ק וְיִשְׁמָעֵֽאל׃    ס 
<a target = '_blank' href='https://geulah.org.il/HaTanach/verse/?verse=102850'/> (1,29)</a> אֵ֖לֶּה תֹּלְדֹתָ֑ם בְּכֹ֤ור יִשְׁמָעֵאל֨ נְבָיֹ֔ות וְקֵדָ֥ר וְאַדְבְּאֵ֖ל וּמִבְשָֽׂם׃ 
<a target = '_blank' href='https://geulah.org.il/HaTanach/verse/?verse=102860'/> (1,30)</a> מִשְׁמָ֣ע וְדוּמָ֔ה מַשָּׂ֖א חֲדַ֥ד וְתֵימָֽא׃ 
<a target = '_blank' href='https://geulah.org.il/HaTanach/verse/?verse=102870'/> (1,31)</a> יְט֥וּר נָפִ֖ישׁ וָקֵ֑דְמָה אֵ֥לֶּה הֵ֖ם בְּנֵ֥י יִשְׁמָעֵֽאל׃    ס 
<a target = '_blank' href='https://geulah.org.il/HaTanach/verse/?verse=102880'/> (1,32)</a> וּבְנֵ֨י קְטוּרָ֜ה פִּילֶ֣גֶשׁ אַבְרָהָ֗ם יָֽלְדָ֞ה אֶת־זִמְרָ֧ן וְיָקְשָׁ֛ן וּמְדָ֥ן וּמִדְיָ֖ן וְיִשְׁבָּ֣ק וְשׁ֑וּחַ וּבְנֵ֥י יָקְשָׁ֖ן שְׁבָ֥א וּדְדָֽן׃ 
<a target = '_blank' href='https://geulah.org.il/HaTanach/verse/?verse=102890'/> (1,33)</a> וּבְנֵ֣י מִדְיָ֗ן עֵיפָ֤ה וָעֵ֨פֶר֙ וַֽחֲנֹ֔וךְ וַֽאֲבִידָ֖ע וְאֶלְדָּעָ֑ה כָּל־אֵ֖לֶּה בְּנֵ֥י קְטוּרָֽה׃    ס 
<a target = '_blank' href='https://geulah.org.il/HaTanach/verse/?verse=102900'/> (1,34)</a> וַיֹּ֥ולֶד אַבְרָהָ֖ם אֶת־יִצְחָ֑ק בְּנֵ֣י יִצְחָ֔ק עֵשָׂ֖ו וְיִשְׂרָאֵֽל׃    ס 
<a target = '_blank' href='https://geulah.org.il/HaTanach/verse/?verse=102910'/> (1,35)</a> בְּנֵ֖י עֵשָׂ֑ו אֱלִיפַ֛ז רְעוּאֵ֥ל וִיע֖וּשׁ וְיַעְלָ֥ם וְקֹֽרַח׃    ס 
<a target = '_blank' href='https://geulah.org.il/HaTanach/verse/?verse=102920'/> (1,36)</a> בְּנֵ֖י אֱלִיפָ֑ז תֵּימָ֤ן וְאֹומָר֙ צְפִ֣י וְגַעְתָּ֔ם קְנַ֖ז וְתִמְנָ֥ע וַֽעֲמָלֵֽק׃    ס 
<a target = '_blank' href='https://geulah.org.il/HaTanach/verse/?verse=102930'/> (1,37)</a> בְּנֵ֖י רְעוּאֵ֑ל נַ֥חַת זֶ֖רַח שַׁמָּ֥ה וּמִזָּֽה׃  
<a target = '_blank' href='https://geulah.org.il/HaTanach/verse/?verse=102940'/> (1,38)</a> וּבְנֵ֣י שֵׂעִ֔יר לֹוטָ֥ן וְשֹׁובָ֖ל וְצִבְעֹ֣ון וַֽעֲנָ֑ה וְדִישֹׁ֥ן וְאֵ֖צֶר וְדִישָֽׁן׃ ס 
<a target = '_blank' href='https://geulah.org.il/HaTanach/verse/?verse=102950'/> (1,39)</a> וּבְנֵ֥י לֹוטָ֖ן חֹורִ֣י וְהֹומָ֑ם וַֽאֲחֹ֥ות לֹוטָ֖ן תִּמְנָֽע׃    ס 
<a target = '_blank' href='https://geulah.org.il/HaTanach/verse/?verse=102960'/> (1,40)</a> בְּנֵ֣י שֹׁובָ֔ל עַלְיָ֧ן וּמָנַ֛חַת וְעֵיבָ֖ל שְׁפִ֣י וְאֹונָ֑ם וּבְנֵ֥י צִבְעֹ֖ון אַיָּ֥ה וַעֲנָֽה׃ ס 
<a target = '_blank' href='https://geulah.org.il/HaTanach/verse/?verse=102970'/> (1,41)</a> בְּנֵ֥י עֲנָ֖ה דִּישֹׁ֑ון וּבְנֵ֣י דִישֹׁ֔ון חַמְרָ֥ן וְאֶשְׁבָּ֖ן וְיִתְרָ֥ן וּכְרָֽן׃    ס 
<a target = '_blank' href='https://geulah.org.il/HaTanach/verse/?verse=102980'/> (1,42)</a> בְּֽנֵי־אֵ֔צֶר בִּלְהָ֥ן וְזַֽעֲוָ֖ן יַֽעֲקָ֑ן  בְּנֵ֥י דִישֹׁ֖ון ע֥וּץ וַֽאֲרָֽן׃  ס 
<a target = '_blank' href='https://geulah.org.il/HaTanach/verse/?verse=102990'/> (1,43)</a> וְאֵ֣לֶּה הַמְּלָכִ֗ים אֲשֶׁ֤ר מָֽלְכוּ֙ בְּאֶ֣רֶץ אֱדֹ֔ום לִפְנֵ֥י מְלָךְ־מֶ֖לֶךְ לִבְנֵ֣י יִשְׂרָאֵ֑ל בֶּ֚לַע בֶּן־בְּעֹ֔ור וְשֵׁ֥ם עִירֹ֖ו דִּנְהָֽבָה׃ 
<a target = '_blank' href='https://geulah.org.il/HaTanach/verse/?verse=103000'/> (1,44)</a> וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יֹובָ֥ב בֶּן־זֶ֖רַח מִבָּצְרָֽה׃ 
<a target = '_blank' href='https://geulah.org.il/HaTanach/verse/?verse=103010'/> (1,45)</a> וַיָּ֖מָת יֹובָ֑ב וַיִּמְלֹ֣ךְ תַּחְתָּ֔יו חוּשָׁ֖ם מֵאֶ֥רֶץ הַתֵּֽימָנִֽי׃ 
<a target = '_blank' href='https://geulah.org.il/HaTanach/verse/?verse=103020'/> (1,46)</a> וַיָּ֖מָת חוּשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מֹואָ֔ב וְשֵׁ֥ם עִירֹ֖ו עֲיִֽו֯ת׃ 
<a target = '_blank' href='https://geulah.org.il/HaTanach/verse/?verse=103030'/> (1,47)</a> וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃ 
<a target = '_blank' href='https://geulah.org.il/HaTanach/verse/?verse=103040'/> (1,48)</a> וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵֽרְחֹבֹ֥ות הַנָּהָֽר׃ 
<a target = '_blank' href='https://geulah.org.il/HaTanach/verse/?verse=103050'/> (1,49)</a> וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבֹּֽור׃ 
<a target = '_blank' href='https://geulah.org.il/HaTanach/verse/?verse=103060'/> (1,50)</a> וַיָּ֙מָת֙ בַּ֣עַל חָנָ֔ן וַיִּמְלֹ֤ךְ תַּחְתָּיו֙ הֲדַ֔ד וְשֵׁ֥ם עִירֹ֖ו פָּ֑עִי וְשֵׁ֨ם אִשְׁתֹּ֤ו מְהֵֽיטַבְאֵל֨ בַּת־מַטְרֵ֔ד בַּ֖ת מֵ֥י זָהָֽב׃ 
<a target = '_blank' href='https://geulah.org.il/HaTanach/verse/?verse=103070'/> (1,51)</a> וַיָּ֖מָת הֲדָ֑ד וַיִּֽהְיוּ֙ אַלּוּפֵ֣י אֱדֹ֔ום אַלּ֥וּף תִּמְנָ֛ע אַלּ֥וּף עַלְיָ֖֯ה אַלּ֥וּף יְתֵֽת׃ 
<a target = '_blank' href='https://geulah.org.il/HaTanach/verse/?verse=103080'/> (1,52)</a> אַלּ֧וּף אָֽהֳלִֽיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃ 
<a target = '_blank' href='https://geulah.org.il/HaTanach/verse/?verse=103090'/> (1,53)</a> אַלּ֥וּף קְנַ֛ז אַלּ֥וּף תֵּימָ֖ן אַלּ֣וּף מִבְצָֽר׃ 
<a target = '_blank' href='https://geulah.org.il/HaTanach/verse/?verse=103100'/> (1,54)</a> אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֖לֶּה אַלּוּפֵ֥י אֱדֹֽום׃  פ 
<a target = '_blank' href='https://geulah.org.il/HaTanach/verse/?verse=103110'/> (2,1)</a> אֵ֖לֶּה בְּנֵ֣י יִשְׂרָאֵ֑ל רְאוּבֵ֤ן שִׁמְעֹון֙ לֵוִ֣י וִיֽהוּדָ֔ה יִשָׂשכָ֖ר וּזְבֻלֽוּן׃ 
<a target = '_blank' href='https://geulah.org.il/HaTanach/verse/?verse=103120'/> (2,2)</a> דָּ֚ן יֹוסֵ֣ף וּבִנְיָמִ֔ן נַפְתָּלִ֖י גָּ֥ד וְאָשֵֽׁר׃    ס 
<a target = '_blank' href='https://geulah.org.il/HaTanach/verse/?verse=103130'/> (2,3)</a> בְּנֵ֣י יְהוּדָ֗ה עֵ֤ר וְאֹונָן֙ וְשֵׁלָ֔ה  שְׁלֹושָׁה֙ נֹ֣ולַד לֹ֔ו מִבַּת־שׁ֖וּעַ הַכְּנַֽעֲנִ֑ית וַֽיְהִ֞י עֵ֣ר ׀ בְּכֹ֣ור יְהוּדָ֗ה רַ֛ע בְּעֵינֵ֥י יְהֹוָֹ֖ה וַיְמִיתֵֽהוּ׃  
<a target = '_blank' href='https://geulah.org.il/HaTanach/verse/?verse=103140'/> (2,4)</a> וְתָמָר֙ כַּלָּתֹ֔ו יָ֥לְדָה לֹּ֖ו אֶת־פֶּ֣רֶץ וְאֶת־זָ֑רַח כָּל־בְּנֵ֥י יְהוּדָ֖ה חֲמִשָּֽׁה׃ 
<a target = '_blank' href='https://geulah.org.il/HaTanach/verse/?verse=103150'/> (2,5)</a> בְּנֵי־פֶ֖רֶץ חֶצְרֹ֥ון וְחָמֽוּל׃    ס 
<a target = '_blank' href='https://geulah.org.il/HaTanach/verse/?verse=103160'/> (2,6)</a> וּבְנֵ֣י זֶ֗רַח זִ֠מְרִי וְאֵיתָ֧ן וְהֵימָ֛ן וְכַלְכֹּ֥ל וָדָ֖רַע כֻּלָּ֥ם חֲמִשָּֽׁה׃  
<a target = '_blank' href='https://geulah.org.il/HaTanach/verse/?verse=103170'/> (2,7)</a> וּבְנֵ֖י כַּרְמִ֑י עָכָר֙ עֹוכֵ֣ר יִשְׂרָאֵ֔ל אֲשֶׁ֥ר מָעַ֖ל בַּחֵֽרֶם׃  
<a target = '_blank' href='https://geulah.org.il/HaTanach/verse/?verse=103180'/> (2,8)</a> וּבְנֵ֥י אֵיתָ֖ן עֲזַרְיָֽה׃ 
<a target = '_blank' href='https://geulah.org.il/HaTanach/verse/?verse=103190'/> (2,9)</a> וּבְנֵ֥י חֶצְרֹ֖ון אֲשֶׁ֣ר נֹולַד־לֹ֑ו אֶת־יְרַחְמְאֵ֥ל וְאֶת־רָ֖ם וְאֶת־כְּלוּבָֽי׃ 
<a target = '_blank' href='https://geulah.org.il/HaTanach/verse/?verse=103200'/> (2,10)</a> וְרָ֖ם הֹולִ֣יד אֶת־עַמִּֽינָדָ֑ב וְעַמִּֽינָדָב֙ הֹולִ֣יד אֶת־נַחְשֹׁ֔ון נְשִׂ֖יא בְּנֵ֥י יְהוּדָֽה׃ 
<a target = '_blank' href='https://geulah.org.il/HaTanach/verse/?verse=103210'/> (2,11)</a> וְנַחְשֹׁון֙ הֹולִ֣יד אֶת־שַׂלְמָ֔א וְשַׂלְמָ֖א הֹולִ֥יד אֶת־בֹּֽעַז׃ 
<a target = '_blank' href='https://geulah.org.il/HaTanach/verse/?verse=103220'/> (2,12)</a> וּבֹ֨עַז֙ הֹולִ֣יד אֶת־עֹובֵ֔ד וְעֹובֵ֖ד הֹולִ֥יד אֶת־יִשָֽׁי׃ 
<a target = '_blank' href='https://geulah.org.il/HaTanach/verse/?verse=103230'/> (2,13)</a> וְאִ֯ישַׁ֛י הֹולִ֥יד אֶת־בְּכֹרֹ֖ו אֶת־אֱלִיאָ֑ב וַֽאֲבִֽינָדָב֙ הַשֵּׁנִ֔י וְשִׁמְעָ֖א הַשְּׁלִשִֽׁי׃ 
<a target = '_blank' href='https://geulah.org.il/HaTanach/verse/?verse=103240'/> (2,14)</a> נְתַנְאֵל֨ הָֽרְבִיעִ֔י רַדַּ֖י הַֽחֲמִישִֽׁי׃ 
<a target = '_blank' href='https://geulah.org.il/HaTanach/verse/?verse=103250'/> (2,15)</a> אֹ֚צֶם הַשִּׁשִּׁ֔י דָּוִ֖יד הַשְּׁבִעִֽי׃ 
<a target = '_blank' href='https://geulah.org.il/HaTanach/verse/?verse=103260'/> (2,16)</a> וְאַחְיֹֽתֵיהֶ֖ם צְרוּיָ֣ה וַֽאֲבִיגָ֑יִל וּבְנֵ֣י צְרוּיָ֗ה אַבְשַׁ֛י וְיֹואָ֥ב וַֽעֲשָׂה־אֵ֖ל שְׁלשָֽׁה׃ 
<a target = '_blank' href='https://geulah.org.il/HaTanach/verse/?verse=103270'/> (2,17)</a> וַֽאֲבִיגַ֕יִל יָֽלְדָ֖ה אֶת־עֲמָשָׂ֑א וַֽאֲבִ֣י עֲמָשָׂ֔א יֶ֖תֶר הַיִּשְׁמְעֵאלִֽי׃ ס 
<a target = '_blank' href='https://geulah.org.il/HaTanach/verse/?verse=103280'/> (2,18)</a> וְכָלֵ֣ב בֶּן־חֶצְרֹ֗ון הֹולִ֛יד אֶת־עֲזוּבָ֥ה אִשָּׁ֖ה וְאֶת־יְרִיעֹ֑ות וְאֵ֣לֶּה בָנֶ֔יהָ יֵ֥שֶׁר וְשֹׁובָ֖ב וְאַרְדֹּֽון׃ 
<a target = '_blank' href='https://geulah.org.il/HaTanach/verse/?verse=103290'/> (2,19)</a> וַתָּ֖מָת עֲזוּבָ֑ה וַיִּֽקַּח־לֹ֤ו כָלֵב֙ אֶת־אֶפְרָ֔ת וַתֵּ֥לֶד לֹ֖ו אֶת־חֽוּר׃ 
<a target = '_blank' href='https://geulah.org.il/HaTanach/verse/?verse=103300'/> (2,20)</a> וְחוּר֙ הֹולִ֣יד אֶת־אוּרִ֔י וְאוּרִ֖י הֹולִ֥יד אֶת־בְּצַלְאֵֽל׃ 
<a target = '_blank' href='https://geulah.org.il/HaTanach/verse/?verse=103310'/> (2,21)</a> וְאַחַ֗ר בָּ֤א חֶצְרֹון֙ אֶל־בַּת־מָכִיר֙ אֲבִ֣י גִלְעָ֔ד וְה֣וּא לְקָחָ֔הּ וְה֖וּא בֶּן־שִׁשִּׁ֣ים שָׁנָ֑ה וַתֵּ֥לֶד לֹ֖ו אֶת־שְׂגֽוּב׃ 
<a target = '_blank' href='https://geulah.org.il/HaTanach/verse/?verse=103320'/> (2,22)</a> וּשְׂג֖וּב הֹולִ֣יד אֶת־יָאִ֑יר וַֽיְהִי־לֹ֗ו עֶשְׂרִ֤ים וְשָׁלֹושׁ֙ עָרִ֔ים בְּאֶ֖רֶץ הַגִּלְעָֽד׃ 
<a target = '_blank' href='https://geulah.org.il/HaTanach/verse/?verse=103330'/> (2,23)</a> וַיִּקַּ֣ח גְּשׁוּר־וַֽ֠אֲרָם אֶת־חַוֹּ֨ת יָאִ֧יר מֵֽאִתָּ֛ם אֶת־קְנָ֥ת וְאֶת־בְּנֹותֶ֖יהָ שִׁשִּׁ֣ים עִ֑יר כָּל־אֵ֕לֶּה בְּנֵ֖י מָכִ֥יר אֲבִי־גִלְעָֽד׃ 
<a target = '_blank' href='https://geulah.org.il/HaTanach/verse/?verse=103340'/> (2,24)</a> וְאַחַ֥ר מֹֽות־חֶצְרֹ֖ון בְּכָלֵ֣ב אֶפְרָ֑תָה וְאֵ֤שֶׁת חֶצְרֹון֙ אֲבִיָּ֔ה וַתֵּ֣לֶד לֹ֔ו אֶת־אַשְׁח֖וּר אֲבִ֥י תְקֹֽועַ׃ 
<a target = '_blank' href='https://geulah.org.il/HaTanach/verse/?verse=103350'/> (2,25)</a> וַיִּֽהְי֧וּ בְנֵֽי־יְרַחְמְאֵ֛ל בְּכֹ֥ור חֶצְרֹ֖ון הַבְּכֹ֣ור ׀ רָ֑ם וּבוּנָ֥ה וָאֹ֛רֶן וָאֹ֖צֶם אֲחִיָּֽה׃ 
<a target = '_blank' href='https://geulah.org.il/HaTanach/verse/?verse=103360'/> (2,26)</a> וַתְּהִ֨י אִשָּׁ֥ה אַחֶ֛רֶת לִֽירַחְמְאֵ֖ל וּשְׁמָ֣הּ עֲטָרָ֑ה הִ֖יא אֵ֥ם אֹונָֽם׃ 
<a target = '_blank' href='https://geulah.org.il/HaTanach/verse/?verse=103370'/> (2,27)</a> וַיִּֽהְי֥וּ בְנֵי־רָ֖ם בְּכֹ֣ור יְרַחְמְאֵ֑ל מַ֥עַץ וְיָמִ֖ין וָעֵֽקֶר׃ 
<a target = '_blank' href='https://geulah.org.il/HaTanach/verse/?verse=103380'/> (2,28)</a> וַיִּֽהְי֥וּ בְנֵֽי־אֹונָ֖ם שַׁמַּ֣י וְיָדָ֑ע וּבְנֵ֣י שַׁמַּ֔י נָדָ֖ב וַֽאֲבִישֽׁוּר׃ 
<a target = '_blank' href='https://geulah.org.il/HaTanach/verse/?verse=103390'/> (2,29)</a> וְשֵׁ֛ם אֵ֥שֶׁת אֲבִישׁ֖וּר אֲבִיחָ֑יִל וַתֵּ֣לֶד לֹ֔ו אֶת־אַחְבָּ֖ן וְאֶת־מֹולִֽיד׃ 
<a target = '_blank' href='https://geulah.org.il/HaTanach/verse/?verse=103400'/> (2,30)</a> וּבְנֵ֥י נָדָ֖ב סֶ֣לֶד וְאַפָּ֑יִם וַיָּ֥מָת סֶ֖לֶד לֹ֥א בָנִֽים׃ 
<a target = '_blank' href='https://geulah.org.il/HaTanach/verse/?verse=103410'/> (2,31)</a> וּבְנֵ֥י אַפַּ֖יִם יִשְׁעִ֑י וּבְנֵ֤י יִשְׁעִי֙ שֵׁשָׁ֔ן וּבְנֵ֥י שֵׁשָׁ֖ן אַחְלָֽי׃ 
<a target = '_blank' href='https://geulah.org.il/HaTanach/verse/?verse=103420'/> (2,32)</a> וּבְנֵ֤י יָדָע֙ אֲחִ֣י שַׁמַּ֔י יֶ֖תֶר וְיֹֽונָתָ֑ן וַיָּ֥מָת יֶ֖תֶר לֹ֥א בָנִֽים׃  
<a target = '_blank' href='https://geulah.org.il/HaTanach/verse/?verse=103430'/> (2,33)</a> וּבְנֵ֥י יֹֽונָתָ֖ן פֶּ֣לֶת וְזָזָ֑א אֵ֥לֶּה הָי֖וּ בְּנֵ֥י יְרַחְמְאֵֽל׃ 
<a target = '_blank' href='https://geulah.org.il/HaTanach/verse/?verse=103440'/> (2,34)</a> וְלֹֽא־הָיָ֧ה לְשֵׁשָׁ֛ן בָּנִ֖ים כִּ֣י אִם־בָּנֹ֑ות וּלְשֵׁשָׁ֛ן עֶ֥בֶד מִצְרִ֖י וּשְׁמֹ֥ו יַרְחָֽע׃ 
<a target = '_blank' href='https://geulah.org.il/HaTanach/verse/?verse=103450'/> (2,35)</a> וַיִּתֵּ֨ן  שֵׁשָׁ֧ן אֶת־בִּתֹּ֛ו לְיַרְחָ֥ע עַבְדֹּ֖ו לְאִשָּׁ֑ה וַתֵּ֥לֶד לֹ֖ו אֶת־עַתָּֽי׃ 
<a target = '_blank' href='https://geulah.org.il/HaTanach/verse/?verse=103460'/> (2,36)</a> וְעַתַּי֙ הֹלִ֣יד אֶת־נָתָ֔ן וְנָתָ֖ן הֹולִ֥יד אֶת־זָבָֽד׃ 
<a target = '_blank' href='https://geulah.org.il/HaTanach/verse/?verse=103470'/> (2,37)</a> וְזָבָד֙ הֹולִ֣יד אֶת־אֶפְלָ֔ל וְאֶפְלָ֖ל הֹולִ֥יד אֶת־עֹובֵֽד׃ 
<a target = '_blank' href='https://geulah.org.il/HaTanach/verse/?verse=103480'/> (2,38)</a> וְעֹובֵד֙ הֹולִ֣יד אֶת־יֵה֔וּא וְיֵה֖וּא הֹלִ֥יד אֶת־עֲזַרְיָֽה׃ 
<a target = '_blank' href='https://geulah.org.il/HaTanach/verse/?verse=103490'/> (2,39)</a> וַֽעֲזַרְיָה֙ הֹלִ֣יד אֶת־חָ֔֯לֶץ וְחֶ֖לֶץ הֹלִ֥יד אֶת־אֶלְעָשָֽׂה׃ 
<a target = '_blank' href='https://geulah.org.il/HaTanach/verse/?verse=103500'/> (2,40)</a> וְאֶלְעָשָׂה֙ הֹלִ֣יד אֶת־סִֽסְמָ֔י וְסִֽסְמַ֖י הֹלִ֥יד אֶת־שַׁלּֽוּם׃ 
<a target = '_blank' href='https://geulah.org.il/HaTanach/verse/?verse=103510'/> (2,41)</a> וְשַׁלּוּם֙ הֹולִ֣יד אֶת־יְקַמְיָ֔ה וִֽיקַמְיָ֖ה הֹלִ֥יד אֶת־אֱלִֽישָׁמָֽע׃ 
<a target = '_blank' href='https://geulah.org.il/HaTanach/verse/?verse=103520'/> (2,42)</a> וּבְנֵ֤י כָלֵב֙ אֲחִ֣י יְרַחְמְאֵ֔ל מֵישָׁ֥ע בְּכֹרֹ֖ו ה֣וּא אֲבִי־זִ֑יף וּבְנֵ֥י מָרֵשָׁ֖ה אֲבִ֥י חֶבְרֹֽון׃ 
<a target = '_blank' href='https://geulah.org.il/HaTanach/verse/?verse=103530'/> (2,43)</a> וּבְנֵ֖י חֶבְרֹ֑ון קֹ֥רַח וְתַפֻּ֖חַ וְרֶ֥קֶם וָשָֽׁמַע׃ 
<a target = '_blank' href='https://geulah.org.il/HaTanach/verse/?verse=103540'/> (2,44)</a> וְשֶׁ֣מַע הֹולִ֔יד אֶת־רַ֖חַם אֲבִ֣י יָרְקְעָ֑ם וְרֶ֖קֶם הֹולִ֥יד אֶת־שַׁמָּֽי׃ 
<a target = '_blank' href='https://geulah.org.il/HaTanach/verse/?verse=103550'/> (2,45)</a> וּבֶן־שַׁמַּ֖י מָעֹ֑ון וּמָעֹ֖ון אֲבִ֥י בֵֽית־צֽוּר׃ 
<a target = '_blank' href='https://geulah.org.il/HaTanach/verse/?verse=103560'/> (2,46)</a> וְעֵיפָה֙ פִּילֶ֣גֶשׁ כָּלֵ֔ב יָֽלְדָ֛ה אֶת־חָרָ֥ן וְאֶת־מֹוצָ֖א וְאֶת־גָּזֵ֑ז וְחָרָ֖ן הֹלִ֥יד אֶת־גָּזֵֽז׃  
<a target = '_blank' href='https://geulah.org.il/HaTanach/verse/?verse=103570'/> (2,47)</a> וּבְנֵ֖י יָ֯הְדָּ֑י רֶ֧גֶם וְיֹותָ֛ם וְגֵישָׁ֥ן וָפֶ֖לֶט וְעֵיפָ֥ה וָשָֽׁעַף׃ 
<a target = '_blank' href='https://geulah.org.il/HaTanach/verse/?verse=103580'/> (2,48)</a> פִּילֶ֤גֶשׁ כָּלֵב֙ מַֽעֲכָ֔ה יָ֥לַד שֶׁ֖בֶר וְאֶת־תִּרְחֲנָֽה׃ 
<a target = '_blank' href='https://geulah.org.il/HaTanach/verse/?verse=103590'/> (2,49)</a> וַתֵּ֗לֶד שַׁ֚עַף אֲבִ֣י מַדְמַנָּ֔ה אֶת־שְׁוָ֛א אֲבִ֥י מַכְבֵּנָ֖ה וַֽאֲבִ֣י גִבְעָ֑א וּבַת־כָּלֵ֖ב עַכְסָֽה֯׃ 
<a target = '_blank' href='https://geulah.org.il/HaTanach/verse/?verse=103600'/> (2,50)</a> אֵ֤לֶּה הָיוּ֙ בְּנֵ֣י כָלֵ֔ב בֶּן־ח֖וּר בְּכֹ֣ור אֶפְרָ֑תָה שֹׁובָ֕ל אֲבִ֖י קִרְיַ֥ת יְעָרִֽים׃ 
<a target = '_blank' href='https://geulah.org.il/HaTanach/verse/?verse=103610'/> (2,51)</a> שַׂלְמָ֨א אֲבִ֣י בֵֽית־לָ֔חֶ֯ם חָרֵ֖ף אֲבִ֥י בֵית־גָּדֵֽר׃ 
<a target = '_blank' href='https://geulah.org.il/HaTanach/verse/?verse=103620'/> (2,52)</a> וַיִּֽהְי֤וּ בָנִים֙ לְשֹׁובָ֔ל אֲבִ֖י קִרְיַ֣ת יְעָרִ֑ים הָֽרֹאֶ֖ה חֲצִ֥י הַמְּנֻחֹֽות׃ 
<a target = '_blank' href='https://geulah.org.il/HaTanach/verse/?verse=103630'/> (2,53)</a> וּמִשְׁפְּחֹות֙ קִרְיַ֣ת יְעָרִ֔ים הַיִּתְרִי֙ וְהַפּוּתִ֔י וְהַשֻּׁמָתִ֖י וְהַמִּשְׁרָעִ֑י מֵאֵ֗לֶּה יָֽצְאוּ֙ הַצָּ֣רְעָתִ֔י וְהָֽאֶשְׁתָּ֖אֻלִֽי׃  
<a target = '_blank' href='https://geulah.org.il/HaTanach/verse/?verse=103640'/> (2,54)</a> בְּנֵ֣י שַׂלְמָ֗א בֵּ֥ית לֶ֨חֶם֙ וּנְטֹ֣ופָתִ֔י עַטְרֹ֖ות בֵּ֣ית יֹואָ֑ב וַֽחֲצִ֥י הַמָּֽנַחְתִּ֖י הַצָּרְעִֽי׃ 
<a target = '_blank' href='https://geulah.org.il/HaTanach/verse/?verse=103650'/> (2,55)</a> וּמִשְׁפְּחֹ֤ות סֹֽופְרִים֙ יֽשְׁבֵ֣ו֯ יַעְבֵּ֔ץ תִּרְעָתִ֥ים שִׁמְעָתִ֖ים שֽׂוּכָתִ֑ים הֵ֚מָּה הַקִּינִ֣ים הַבָּאִ֔ים מֵֽחַמַּ֖ת אֲבִ֥י בֵית־רֵכָֽב׃    פ 
<a target = '_blank' href='https://geulah.org.il/HaTanach/verse/?verse=103660'/> (3,1)</a> וְאֵ֤לֶּה הָיוּ֙ בְּנֵ֣י דָוִ֔יד אֲשֶׁ֥ר נֹֽולַד־לֹ֖ו בְּחֶבְרֹ֑ון הַבְּכֹ֣ור ׀ אַמְנֹ֗ן לַֽאֲחִינֹ֙עַם֙ הַיִּזְרְעֵאלִ֔ית שֵׁנִי֙ דָּנִיֵּ֔אל לַֽאֲבִיגַ֖יִל הַכַּרְמְלִֽית׃ 
<a target = '_blank' href='https://geulah.org.il/HaTanach/verse/?verse=103670'/> (3,2)</a> הַשְּׁלִשִׁי֙ לְאַבְשָׁלֹ֣ום בֶּן־מַֽעֲכָ֔ה בַּת־תַּלְמַ֖י מֶ֣לֶךְ גְּשׁ֑וּר הָֽרְבִיעִ֖י אֲדֹֽנִיָּ֥ה בֶן־חַגִּֽית׃ 
<a target = '_blank' href='https://geulah.org.il/HaTanach/verse/?verse=103680'/> (3,3)</a> הַֽחֲמִישִׁ֥י שְׁפַטְיָ֖ה לַֽאֲבִיטָ֑ל הַשִּׁשִּׁ֥י יִתְרְעָ֖ם לְעֶגְלָ֥ה אִשְׁתֹּֽו׃ 
<a target = '_blank' href='https://geulah.org.il/HaTanach/verse/?verse=103690'/> (3,4)</a> שִׁשָּׁה֙ נֹֽולַד־לֹ֣ו בְחֶבְרֹ֔ון וַיִּ֨מְלָךְ־שָׁ֔ם שֶׁ֥בַע שָׁנִ֖ים וְשִׁשָּׁ֣ה חֳדָשִׁ֑ים וּשְׁלשִׁ֤ים וְשָׁלֹושׁ֙ שָׁנָ֔ה מָלַ֖ךְ בִּירֽוּשָׁלִַֽם׃    ס 
<a target = '_blank' href='https://geulah.org.il/HaTanach/verse/?verse=103700'/> (3,5)</a> וְאֵ֥לֶּה נֽוּ֯לְּדוּ־לֹ֖ו בִּירֽוּשָׁלָ֑יִם שִׁ֠מְעָא וְשֹׁובָ֞ב וְנָתָ֤ן וּשְׁלֹמֹה֙ אַרְבָּעָ֔ה לְבַת־שׁ֖וּעַ בַּת־עַמִּיאֵֽל׃ 
<a target = '_blank' href='https://geulah.org.il/HaTanach/verse/?verse=103710'/> (3,6)</a> וְיִבְחָ֥ר וֶֽאֱלִישָׁמָ֖ע וֶֽאֱלִיפָֽלֶט׃ 
<a target = '_blank' href='https://geulah.org.il/HaTanach/verse/?verse=103720'/> (3,7)</a> וְנֹ֥גַהּ וְנֶ֖פֶג וְיָפִֽיעַ׃ 
<a target = '_blank' href='https://geulah.org.il/HaTanach/verse/?verse=103730'/> (3,8)</a> וֶֽאֱלִישָׁמָ֧ע וְאֶלְיָדָ֛ע וֶֽאֱלִיפֶ֖לֶט תִּשְׁעָֽה׃ 
<a target = '_blank' href='https://geulah.org.il/HaTanach/verse/?verse=103740'/> (3,9)</a> כֹּ֖ל בְּנֵ֣י דָוִ֑יד מִלְּבַ֥ד בְּֽנֵי־פִֽילַגְשִׁ֖ים וְתָמָ֥ר אֲחֹותָֽם׃  ס 
<a target = '_blank' href='https://geulah.org.il/HaTanach/verse/?verse=103750'/> (3,10)</a> וּבֶן־שְׁלֹמֹ֖ה רְחַבְעָ֑ם אֲבִיָּ֥ה בְנֹ֛ו אָסָ֥א בְנֹ֖ו יְהֹֽושָׁפָ֥ט בְּנֹֽו׃ 
<a target = '_blank' href='https://geulah.org.il/HaTanach/verse/?verse=103760'/> (3,11)</a> יֹורָ֥ם בְּנֹ֛ו אֲחַזְיָ֥הוּ בְנֹ֖ו יֹואָ֥שׁ בְּנֹֽו׃ 
<a target = '_blank' href='https://geulah.org.il/HaTanach/verse/?verse=103770'/> (3,12)</a> אֲמַצְיָ֧הוּ בְנֹ֛ו עֲזַרְיָ֥ה בְנֹ֖ו יֹותָ֥ם בְּנֹֽו׃ 
<a target = '_blank' href='https://geulah.org.il/HaTanach/verse/?verse=103780'/> (3,13)</a> אָחָ֥ז בְּנֹ֛ו חִזְקִיָּ֥הוּ בְנֹ֖ו מְנַשֶּׁ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=103790'/> (3,14)</a> אָמֹ֥ון בְּנֹ֖ו יֹֽאשִׁיָּ֥הוּ בְנֹֽו׃ 
<a target = '_blank' href='https://geulah.org.il/HaTanach/verse/?verse=103800'/> (3,15)</a> וּבְנֵי֙ יֹֽאשִׁיָּ֔הוּ הַבְּכֹור֙ יֹֽוחָנָ֔ן הַשֵּׁנִ֖י יְהֹֽויָקִ֑ים הַשְּׁלִשִׁי֙ צִדְקִיָּ֔הוּ הָֽרְבִיעִ֖י שַׁלּֽוּם׃ 
<a target = '_blank' href='https://geulah.org.il/HaTanach/verse/?verse=103810'/> (3,16)</a> וּבְנֵ֖י יְהֹֽויָקִ֑ים יְכָנְיָ֥ה בְנֹ֖ו צִדְקִיָּ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=103820'/> (3,17)</a> וּבְנֵי֙ יְכָנְיָ֣ה אַסִּ֔ר שְׁאַלְתִּיאֵ֖ל בְּנֹֽו׃ 
<a target = '_blank' href='https://geulah.org.il/HaTanach/verse/?verse=103830'/> (3,18)</a> וּמַלְכִּירָ֥ם וּפְדָיָ֖ה וְשֶׁנְאַצַּ֑֯ר יְקַמְיָ֥ה הֹושָׁמָ֖ע וּנְדַבְיָֽה׃ 
<a target = '_blank' href='https://geulah.org.il/HaTanach/verse/?verse=103840'/> (3,19)</a> וּבְנֵ֣י פְדָיָ֔ה זְרֻבָּבֶ֖ל וְשִׁמְעִ֑י וּבֶן־זְרֻבָּבֶל֨ מְשֻׁלָּ֣ם וַֽחֲנַנְיָ֔ה וּשְׁלֹמִ֖ית אֲחֹותָֽם׃ 
<a target = '_blank' href='https://geulah.org.il/HaTanach/verse/?verse=103850'/> (3,20)</a> וַֽחֲשֻׁבָ֡ה וָ֠אֹהֶל וּבֶֽרֶכְיָ֧ה וַֽחֲסַדְיָ֛ה י֥וּשַׁב חֶ֖סֶד חָמֵֽשׁ׃ 
<a target = '_blank' href='https://geulah.org.il/HaTanach/verse/?verse=103860'/> (3,21)</a> וּבֶן־חֲנַנְיָ֖ה פְּלַטְיָ֣ה וִיֽשַׁעְיָ֑ה בְּנֵ֤י רְפָיָה֙ בְּנֵ֣י אַרְנָ֔ן בְּנֵ֥י עֹבַדְיָ֖ה בְּנֵ֥י שְׁכַנְיָֽה׃ 
<a target = '_blank' href='https://geulah.org.il/HaTanach/verse/?verse=103870'/> (3,22)</a> וּבְנֵ֥י שְׁכַנְיָ֖ה שְׁמַעְיָ֑ה וּבְנֵ֣י שְׁמַעְיָ֗ה חַטּ֡וּשׁ וְ֠יִגְאָל וּבָרִ֧יחַ וּנְעַרְיָ֛ה וְשָׁפָ֖ט שִׁשָּֽׁה׃ 
<a target = '_blank' href='https://geulah.org.il/HaTanach/verse/?verse=103880'/> (3,23)</a> וּבֶן־נְעַרְיָ֗ה אֶלְיֹֽועֵינַ֧י וְחִזְקִיָּ֛ה וְעַזְרִיקָ֖ם שְׁלשָֽׁה׃ 
<a target = '_blank' href='https://geulah.org.il/HaTanach/verse/?verse=103890'/> (3,24)</a> וּבְנֵ֣י אֶלְיֹֽועֵינַ֗י הֹֽודַיְוָ֯֡הוּ וְאֶלְיָשִׁ֡יב וּפְלָיָ֡ה וְ֠עַקּוּב וְיֹֽוחָנָ֧ן וּדְלָיָ֛ה וַֽעֲנָ֖נִי שִׁבְעָֽה׃    פ 
<a target = '_blank' href='https://geulah.org.il/HaTanach/verse/?verse=103900'/> (4,1)</a> בְּנֵ֖י יְהוּדָ֑ה פֶּ֧רֶץ חֶצְרֹ֛ון וְכַרְמִ֖י וְח֥וּר וְשֹׁובָֽל׃ 
<a target = '_blank' href='https://geulah.org.il/HaTanach/verse/?verse=103910'/> (4,2)</a> וּרְאָיָ֤ה בֶן־שֹׁובָל֨ הֹלִ֣יד אֶת־יַ֔חַת וְיַ֣חַת הֹלִ֔יד אֶת־אֲחוּמַ֖י וְאֶת־לָ֑הַד אֵ֖לֶּה מִשְׁפְּחֹ֥ות הַצָּרְעָתִֽי׃    ס 
<a target = '_blank' href='https://geulah.org.il/HaTanach/verse/?verse=103920'/> (4,3)</a> וְאֵ֙לֶּה֙ אֲבִ֣י עֵיטָ֔ם יִזְרְעֶ֥אל וְיִשְׁמָ֖א וְיִדְבָּ֑שׁ וְשֵׁ֥ם אֲחֹותָ֖ם הַצְלֶלְפֹּֽונִי׃ 
<a target = '_blank' href='https://geulah.org.il/HaTanach/verse/?verse=103930'/> (4,4)</a> וּפְנוּאֵל֨ אֲבִ֣י גְדֹ֔ר וְעֵ֖זֶר אֲבִ֣י חוּשָׁ֑ה אֵ֤לֶּה בְנֵי־חוּר֙ בְּכֹ֣ור אֶפְרָ֔תָה אֲבִ֖י בֵּ֥ית לָֽחֶם׃ 
<a target = '_blank' href='https://geulah.org.il/HaTanach/verse/?verse=103940'/> (4,5)</a> וּלְאַשְׁחוּר֙ אֲבִ֣י תְקֹ֔ועַ הָי֖וּ שְׁתֵּ֣י נָשִׁ֑ים חֶלְאָ֖ה וְנַֽעֲרָֽה׃ 
<a target = '_blank' href='https://geulah.org.il/HaTanach/verse/?verse=103950'/> (4,6)</a> וַתֵּ֨לֶד לֹ֤ו נַֽעֲרָה֙ אֶת־אֲחֻזָּ֣ם וְאֶת־חֵ֔פֶר וְאֶת־תֵּֽימְנִ֖י וְאֶת־הָֽאֲחַשְׁתָּרִ֑י אֵ֖לֶּה בְּנֵ֥י נַֽעֲרָֽה׃ 
<a target = '_blank' href='https://geulah.org.il/HaTanach/verse/?verse=103960'/> (4,7)</a> וּבְנֵ֖י חֶלְאָ֑ה צֶ֥רֶת יְ֯צֹ֖חַר וְאֶתְנָֽן׃ 
<a target = '_blank' href='https://geulah.org.il/HaTanach/verse/?verse=103970'/> (4,8)</a> וְקֹ֣וץ הֹולִ֔יד אֶת־עָנ֖וּב וְאֶת־הַצֹּֽבֵבָ֑ה וּמִשְׁפְּחֹ֥ת אֲחַרְחֵ֖ל בֶּן־הָרֻֽם׃ 
<a target = '_blank' href='https://geulah.org.il/HaTanach/verse/?verse=103980'/> (4,9)</a> וַיְהִ֣י יַעְבֵּ֔ץ נִכְבָּ֖ד מֵֽאֶחָ֑יו וְאִמֹּ֗ו קָרְאָ֨ה שְׁמֹ֤ו יַעְבֵּץ֙ לֵאמֹ֔ר כִּ֥י יָלַ֖דְתִּי בְּעֹֽצֶב׃ 
<a target = '_blank' href='https://geulah.org.il/HaTanach/verse/?verse=103990'/> (4,10)</a> וַיִּקְרָ֣א יַ֠עְבֵּץ לֵֽאלֹהֵ֨י יִשְׂרָאֵ֜ל לֵאמֹ֗ר אִם־בָּרֵ֨ךְ תְּבָֽרֲכֵ֜נִי וְהִרְבִּ֤יתָ אֶת־גְּבוּלִי֙ וְהָֽיְתָ֤ה יָֽדְךָ֙ עִמִּ֔י וְעָשִׂ֥יתָ מֵֽרָעָ֖ה לְבִלְתִּ֣י עָצְבִּ֑י וַיָּבֵ֥א אֱלֹהִ֖ים אֵ֥ת אֲשֶׁר־שָׁאָֽל׃ 
<a target = '_blank' href='https://geulah.org.il/HaTanach/verse/?verse=104000'/> (4,11)</a> וּכְל֥וּב אֲחִֽי־שׁוּחָ֖ה הֹולִ֣יד אֶת־מְחִ֑יר ה֖וּא אֲבִ֥י אֶשְׁתֹּֽון׃ 
<a target = '_blank' href='https://geulah.org.il/HaTanach/verse/?verse=104010'/> (4,12)</a> וְאֶשְׁתֹּ֗ון הֹולִ֞יד אֶת־בֵּ֤ית רָפָא֙ וְאֶת־פָּסֵ֔חַ וְאֶת־תְּחִנָּ֖ה אֲבִ֣י עִיר־נָחָ֑שׁ אֵ֖לֶּה אַנְשֵׁ֥י רֵכָֽה׃ 
<a target = '_blank' href='https://geulah.org.il/HaTanach/verse/?verse=104020'/> (4,13)</a> וּבְנֵ֣י קְנַ֔ז עָתְנִיאֵ֖ל וּשְׂרָיָ֑ה וּבְנֵ֥י עָתְנִיאֵ֖ל חֲתַֽ֯ת׃ 
<a target = '_blank' href='https://geulah.org.il/HaTanach/verse/?verse=104030'/> (4,14)</a> וּמְעֹֽונתַ֖י הֹולִ֣יד אֶת־עָפְרָ֑ה וּשְׂרָיָ֗ה הֹולִ֤יד אֶת־יֹואָב֙ אֲבִי֙ גֵּ֣יא חֲרָשִׁ֔ים כִּ֥י חֲרָשִׁ֖ים הָיֽוּ׃ 
<a target = '_blank' href='https://geulah.org.il/HaTanach/verse/?verse=104040'/> (4,15)</a> וּבְנֵי֙ כָּלֵ֣ב בֶּן־יְפֻנֶּ֔ה עִ֥ירוּ אֵלָ֖ה וָנָ֑עַם וּבְנֵ֥י אֵלָ֖ה וּקְנַֽ֯ז׃ 
<a target = '_blank' href='https://geulah.org.il/HaTanach/verse/?verse=104050'/> (4,16)</a> וּבְנֵ֖י יְהַלֶּלְאֵ֑ל זִ֣יף וְזִיפָ֔ה תִּֽירְיָ֖א וַֽאֲשַׂרְאֵֽל׃ 
<a target = '_blank' href='https://geulah.org.il/HaTanach/verse/?verse=104060'/> (4,17)</a> וּבֶן־עֶזְרָ֔ה יֶ֥תֶר וּמֶ֖רֶד וְעֵ֣פֶר וְיָלֹ֑ון וַתַּ֨הַר֙ אֶת־מִרְיָ֣ם וְאֶת־שַׁמַּ֔י וְאֶת־יִשְׁבָּ֖ח אֲבִ֥י אֶשְׁתְּמֹֽעַ׃ 
<a target = '_blank' href='https://geulah.org.il/HaTanach/verse/?verse=104070'/> (4,18)</a> וְאִשְׁתֹּ֣ו הַיְהֻדִיָּ֗ה יָֽלְדָ֞ה אֶת־יֶ֨רֶד אֲבִ֤י גְדֹר֙ וְאֶת־חֶ֨בֶר֙ אֲבִ֣י שֹׂוכֹ֔ו וְאֶת־יְקֽוּתִיאֵ֖ל אֲבִ֣י זָנֹ֑וחַ וְאֵ֗לֶּה בְּנֵי֙ בִּתְיָ֣ה בַת־פַּרְעֹ֔ה אֲשֶׁ֥ר לָקַ֖ח מָֽרֶד׃  
<a target = '_blank' href='https://geulah.org.il/HaTanach/verse/?verse=104080'/> (4,19)</a> וּבְנֵי֨ אֵ֣שֶׁת הֹֽודִיָּ֔ה אֲחֹ֣ות נַ֔חַם אֲבִ֥י קְעִילָ֖ה הַגַּרְמִ֑י וְאֶשְׁתְּמֹ֖עַ הַמַּֽעֲכָתִֽי׃ 
<a target = '_blank' href='https://geulah.org.il/HaTanach/verse/?verse=104090'/> (4,20)</a> וּבְנֵ֣י שִׁימֹ֔ון אַמְנֹ֣ון וְרִנָּ֔ה בֶּן־חָנָ֖ן וְתִו֯לֹ֑ון וּבְנֵ֣י יִשְׁעִ֔י זֹוחֵ֖ת וּבֶן־זֹוחֵֽת׃ 
<a target = '_blank' href='https://geulah.org.il/HaTanach/verse/?verse=104100'/> (4,21)</a> בְּנֵי֨ שֵׁלָ֣ה בֶן־יְהוּדָ֔ה עֵ֚ר אֲבִ֣י לֵכָ֔ה וְלַעְדָּ֖ה אֲבִ֣י מָֽרֵשָׁ֑ה וּמִשְׁפְּחֹ֛ות בֵּֽית־עֲבֹדַ֥ת הַבֻּ֖ץ לְבֵ֥ית אַשְׁבֵּֽעַ׃ 
<a target = '_blank' href='https://geulah.org.il/HaTanach/verse/?verse=104110'/> (4,22)</a> וְיֹוקִ֞ים וְאַנְשֵׁ֣י כֹֽזֵבָ֗א וְיֹואָ֧שׁ וְשָׂרָ֛ף אֲשֶׁר־בָּֽעֲל֥וּ לְמֹואָ֖ב וְיָשֻׁ֣בִי לָ֑חֶם וְהַדְּבָרִ֖ים עַתִּיקִֽים׃ 
<a target = '_blank' href='https://geulah.org.il/HaTanach/verse/?verse=104120'/> (4,23)</a> הֵ֚מָּה הַיֹּ֣וצְרִ֔ים וְיֽשְׁבֵ֥י נְטָעִ֖ים וּגְדֵרָ֑ה עִם־הַמֶּ֥לֶךְ בִּמְלַאכְתֹּ֖ו יָ֥שְׁבוּ שָֽׁם׃    ס 
<a target = '_blank' href='https://geulah.org.il/HaTanach/verse/?verse=104130'/> (4,24)</a> בְּנֵ֖י שִׁמְעֹ֑ון נְמוּאֵ֣ל וְיָמִ֔ין יָרִ֖יב זֶ֥רַח שָׁאֽוּל׃ 
<a target = '_blank' href='https://geulah.org.il/HaTanach/verse/?verse=104140'/> (4,25)</a> שַׁלֻּ֥ם בְּנֹ֛ו מִבְשָׂ֥ם בְּנֹ֖ו מִשְׁמָ֥ע בְּנֹֽו׃ 
<a target = '_blank' href='https://geulah.org.il/HaTanach/verse/?verse=104150'/> (4,26)</a> וּבְנֵ֖י מִשְׁמָ֑ע חַמּוּאֵ֥ל בְּנֹ֛ו זַכּ֥וּר בְּנֹ֖ו שִׁמְעִ֥י בְנֹֽו׃ 
<a target = '_blank' href='https://geulah.org.il/HaTanach/verse/?verse=104160'/> (4,27)</a> וּלְשִׁמְעִ֞י בָּנִ֨ים שִׁשָּׁ֤ה עָשָׂר֙ וּבָנֹ֣ות שֵׁ֔שׁ וּלְאֶחָ֕יו אֵ֖ין בָּנִ֣ים רַבִּ֑ים וְכֹל֨ מִשְׁפַּחְתָּ֔ם לֹ֥א הִרְבּ֖וּ עַד־בְּנֵ֥י יְהוּדָֽה׃  
<a target = '_blank' href='https://geulah.org.il/HaTanach/verse/?verse=104170'/> (4,28)</a> וַיֵּֽשְׁב֛וּ בִּבְאֵר־שֶׁ֥בַע וּמֹֽולָדָ֖ה וַֽחֲצַ֥ר שׁוּעָֽל׃ 
<a target = '_blank' href='https://geulah.org.il/HaTanach/verse/?verse=104180'/> (4,29)</a> וּבְבִלְהָ֥ה וּבְעֶ֖צֶם וּבְתֹולָֽד׃ 
<a target = '_blank' href='https://geulah.org.il/HaTanach/verse/?verse=104190'/> (4,30)</a> וּבִבְתוּאֵ֥ל וּבְחָרְמָ֖ה וּבְצִקְלָֽג׃ 
<a target = '_blank' href='https://geulah.org.il/HaTanach/verse/?verse=104200'/> (4,31)</a> וּבְבֵ֤ית מַרְכָּבֹות֙ וּבַֽחֲצַ֣ר סוּסִ֔ים וּבְבֵ֥ית בִּרְאִ֖י וּבְשַֽׁעֲרָ֑יִם אֵ֥לֶּה עָֽרֵיהֶ֖ם עַד־מְלֹ֥ךְ דָּוִֽיד׃ 
<a target = '_blank' href='https://geulah.org.il/HaTanach/verse/?verse=104210'/> (4,32)</a> וְחַצְרֵיהֶם֙ עֵיטָ֣ם וָעַ֔יִן רִמֹּ֥ון וְתֹ֖כֶן וְעָשָׁ֑ן עָרִ֖ים חָמֵֽשׁ׃ 
<a target = '_blank' href='https://geulah.org.il/HaTanach/verse/?verse=104220'/> (4,33)</a> וְכָל־חַצְרֵיהֶ֗ם אֲשֶׁ֧ר סְבִיבֹ֛ות הֶֽעָרִ֥ים הָאֵ֖לֶּה עַד־בָּ֑עַל זֹ֚את מֹֽושְׁבֹתָ֔ם וְהִֽתְיַחְשָׂ֖ם לָהֶֽם׃ 
<a target = '_blank' href='https://geulah.org.il/HaTanach/verse/?verse=104230'/> (4,34)</a> וּמְשֹׁובָ֣ב וְיַמְלֵ֔ךְ וְיֹושָׁ֖ה בֶּן־אֲמַצְיָֽה׃ 
<a target = '_blank' href='https://geulah.org.il/HaTanach/verse/?verse=104240'/> (4,35)</a> וְיֹואֵ֑ל וְיֵהוּא֙ בֶּן־יֹ֣ושִׁבְיָ֔ה בֶּן־שְׂרָיָ֖ה בֶּן־עֲשִׂיאֵֽל׃ 
<a target = '_blank' href='https://geulah.org.il/HaTanach/verse/?verse=104250'/> (4,36)</a> וְאֶלְיֹֽועֵינַ֡י וְיַֽעֲקֹ֡בָה וִ֠ישֹֽׁוחָיָה וַֽעֲשָׂיָ֧ה וַֽעֲדִיאֵ֛ל וִֽישִׂ֯ימִאֵ֖ל וּבְנָיָֽה׃ 
<a target = '_blank' href='https://geulah.org.il/HaTanach/verse/?verse=104260'/> (4,37)</a> וְזִיזָ֨א בֶן־שִׁפְעִ֧י בֶן־אַלֹּ֛ון בֶּן־יְדָיָ֥ה בֶן־שִׁמְרִ֖י בֶּן־שְׁמַעְיָֽה׃ 
<a target = '_blank' href='https://geulah.org.il/HaTanach/verse/?verse=104270'/> (4,38)</a> אֵ֚לֶּה הַבָּאִ֣ים בְּשֵׁמֹ֔ות נְשִׂיאִ֖ים בְּמִשְׁפְּחֹותָ֑ם וּבֵית֙ אֲבֹ֣ותֵיהֶ֔ם פָּֽרְצ֖וּ לָרֹֽוב׃ 
<a target = '_blank' href='https://geulah.org.il/HaTanach/verse/?verse=104280'/> (4,39)</a> וַיֵּֽלְכוּ֙ לִמְבֹ֣וא גְדֹ֔ר עַ֖ד לְמִזְרַ֣ח הַגָּ֑יְא לְבַקֵּ֥שׁ מִרְעֶ֖ה לְצֹאנָֽם׃ 
<a target = '_blank' href='https://geulah.org.il/HaTanach/verse/?verse=104290'/> (4,40)</a> וַיִּמְצְא֤וּ מִרְעֶה֙ שָׁמֵ֣ן וָטֹ֔וב וְהָאָ֨רֶץ֙ רַֽחֲבַ֣ת יָדַ֔יִם וְשֹׁקֶ֖טֶת וּשְׁלֵוָ֑ה כִּ֣י מִן־חָ֔ם הַיֽשְׁבִ֥ים שָׁ֖ם לְפָנִֽים׃ 
<a target = '_blank' href='https://geulah.org.il/HaTanach/verse/?verse=104300'/> (4,41)</a> וַיָּבֹ֡אוּ אֵלֶּה֩ הַכְּתוּבִ֨ים בְּשֵׁמֹ֜ות בִּימֵ֣י ׀ יְחִזְקִיָּ֣הוּ מֶֽלֶךְ־יְהוּדָ֗ה וַיַּכּ֨וּ אֶת־אָֽהֳלֵיהֶ֜ם וְאֶת־הַמְּעיּ֯נִ֨ים אֲשֶׁ֤ר נִמְצְאוּ֙ שָׁ֔מָּה וַיַּֽחֲרִימֻם֙ עַד־הַיֹּ֣ום הַזֶּ֔ה וַיֵּֽשְׁב֖וּ תַּחְתֵּיהֶ֑ם כִּֽי־מִרְעֶ֥ה לְצֹאנָ֖ם שָֽׁם׃ 
<a target = '_blank' href='https://geulah.org.il/HaTanach/verse/?verse=104310'/> (4,42)</a> וּמֵהֶ֣ם ׀ מִן־בְּנֵ֣י שִׁמְעֹ֗ון הָֽלְכוּ֙ לְהַ֣ר שֵׂעִ֔יר אֲנָשִׁ֖ים חֲמֵ֣שׁ מֵאֹ֑ות וּפְלַטְיָ֡ה וּ֠נְעַרְיָה וּרְפָיָ֧ה וְעֻזִּיאֵ֛ל בְּנֵ֥י יִשְׁעִ֖י בְּרֹאשָֽׁם׃ 
<a target = '_blank' href='https://geulah.org.il/HaTanach/verse/?verse=104320'/> (4,43)</a> וַיַּכּ֕וּ אֶת־שְׁאֵרִ֥ית הַפְּלֵטָ֖ה לַֽעֲמָלֵ֑ק וַיֵּ֣שְׁבוּ שָׁ֔ם עַ֖ד הַיֹּ֥ום הַזֶּֽה׃ פ 
<a target = '_blank' href='https://geulah.org.il/HaTanach/verse/?verse=104330'/> (5,1)</a> וּבְנֵ֨י רְאוּבֵ֥ן בְּכֹֽור־יִשְׂרָאֵל֮ כִּי־ה֣וּא הַבְּכֹור֒ וּֽבְחַלְּלֹו֙ יְצוּעֵ֣י אָבִ֔יו נִתְּנָה֙ בְּכֹ֣רָתֹ֔ו לִבְנֵ֥י יֹוסֵ֖ף בֶּן־יִשְׂרָאֵ֑ל וְלֹ֥א לְהִתְיַחֵ֖שׂ לַבְּכֹרָֽה׃ 
<a target = '_blank' href='https://geulah.org.il/HaTanach/verse/?verse=104340'/> (5,2)</a> כִּ֤י יְהוּדָה֙ גָּבַ֣ר בְּאֶחָ֔יו וּלְנָגִ֖יד מִמֶּ֑נּוּ וְהַבְּכֹרָ֖ה לְיֹוסֵֽף׃    ס 
<a target = '_blank' href='https://geulah.org.il/HaTanach/verse/?verse=104350'/> (5,3)</a> בְּנֵ֥י רְאוּבֵ֖ן בְּכֹ֣ור יִשְׂרָאֵ֑ל חֲנֹ֥וךְ וּפַלּ֖וּא חֶצְרֹ֥ון וְכַרְמִֽי׃ 
<a target = '_blank' href='https://geulah.org.il/HaTanach/verse/?verse=104360'/> (5,4)</a> בְּנֵ֖י יֹואֵ֑ל שְׁמַעְיָ֥ה בְנֹ֛ו גֹּ֥וג בְּנֹ֖ו שִׁמְעִ֥י בְנֹֽו׃ 
<a target = '_blank' href='https://geulah.org.il/HaTanach/verse/?verse=104370'/> (5,5)</a> מִיכָ֥ה בְנֹ֛ו רְאָיָ֥ה בְנֹ֖ו בַּ֥עַל בְּנֹֽו׃ 
<a target = '_blank' href='https://geulah.org.il/HaTanach/verse/?verse=104380'/> (5,6)</a> בְּאֵרָ֣ה בְנֹ֔ו אֲשֶׁ֣ר הֶגְלָ֔ה תִּלְּגַ֥ת פִּלְנְאֶ֖סֶר מֶ֣לֶךְ אַשֻּׁ֑ר ה֥וּא נָשִׂ֖יא לָרֽאוּבֵנִֽי׃ 
<a target = '_blank' href='https://geulah.org.il/HaTanach/verse/?verse=104390'/> (5,7)</a> וְאֶחָיו֙ לְמִשְׁפְּחֹתָ֔יו בְּהִתְיַחֵ֖שׂ לְתֹֽלְדֹותָ֑ם הָרֹ֥אשׁ יְעִיאֵ֖ל וּזְכַרְיָֽהוּ׃ 
<a target = '_blank' href='https://geulah.org.il/HaTanach/verse/?verse=104400'/> (5,8)</a> וּבֶ֙לַע֙ בֶּן־עָזָ֔ז בֶּן־שֶׁ֖מַע בֶּן־יֹואֵ֑ל ה֚וּא יֹושֵׁ֣ב בַּֽעֲרֹעֵ֔ר וְעַד־נְבֹ֖ו וּבַ֥עַל מְעֹֽון׃ 
<a target = '_blank' href='https://geulah.org.il/HaTanach/verse/?verse=104410'/> (5,9)</a> וְלַמִּזְרָ֗ח יָשַׁב֙ עַד־לְבֹ֣וא מִדְבָּ֔רָה לְמִן־הַנָּהָ֖ר פְּרָ֑ת כִּ֧י מִקְנֵיהֶ֛ם רָב֖וּ בְּאֶ֥רֶץ גִּלְעָֽד׃ 
<a target = '_blank' href='https://geulah.org.il/HaTanach/verse/?verse=104420'/> (5,10)</a> וּבִימֵ֣י שָׁא֗וּל עָשׂ֤וּ מִלְחָמָה֙ עִם־הַֽהַגְרִאִ֔ים וַיִּפְּל֖וּ בְּיָדָ֑ם וַיֵּֽשְׁבוּ֙ בְּאָ֣הֳלֵיהֶ֔ם עַֽל־כָּל־פְּנֵ֖י מִזְרָ֥ח לַגִּלְעָֽד׃  ס 
<a target = '_blank' href='https://geulah.org.il/HaTanach/verse/?verse=104430'/> (5,11)</a> וּבְנֵֽי־גָ֣ד לְנֶגְדָּ֗ם יָֽשְׁב֛וּ בְּאֶ֥רֶץ הַבָּשָׁ֖ן עַד־סַלְכָֽה׃ 
<a target = '_blank' href='https://geulah.org.il/HaTanach/verse/?verse=104440'/> (5,12)</a> יֹואֵ֣ל הָרֹ֔אשׁ וְשָׁפָ֖ם הַמִּשְׁנֶ֑ה וְיַעְנַ֥י וְשָׁפָ֖ט בַּבָּשָֽׁן׃ 
<a target = '_blank' href='https://geulah.org.il/HaTanach/verse/?verse=104450'/> (5,13)</a> וַאֲחֵיהֶ֞ם לְבֵ֣ית אֲבֹותֵיהֶ֗ם מִֽיכָאֵ֡ל וּמְשֻׁלָּ֡ם וְ֠שֶׁבַע וְיֹורַ֧י וְיַעְכָּ֛ן וְזִ֥יעַ וָעֵ֖בֶר שִׁבְעָֽה׃    פ 
<a target = '_blank' href='https://geulah.org.il/HaTanach/verse/?verse=104460'/> (5,14)</a> אֵ֣לֶּה ׀ בְּנֵ֣י אֲבִיחַיִ֣ל בֶּן־חוּרִ֡י בֶּן־יָ֠רֹוחַ בֶּן־גִּלְעָ֧ד בֶּן־מִֽיכָאֵ֛ל בֶּן־יְשִׁישַׁ֥י בֶּן־יַחְדֹּ֖ו בֶּן־בּֽוּז׃ 
<a target = '_blank' href='https://geulah.org.il/HaTanach/verse/?verse=104470'/> (5,15)</a> אֲחִי֙ בֶּן־עַבְדִּיאֵ֣ל בֶּן־גּוּנִ֔י רֹ֖אשׁ לְבֵ֥ית אֲבֹותָֽם׃ 
<a target = '_blank' href='https://geulah.org.il/HaTanach/verse/?verse=104480'/> (5,16)</a> וַיֵּֽשְׁב֛וּ בַּגִּלְעָ֥ד בַּבָּשָׁ֖ן וּבִבְנֹתֶ֑יהָ וּבְכָל־מִגְרְשֵׁ֥י שָׁרֹ֖ון עַל־תֹּֽוצְאֹותָֽם׃ 
<a target = '_blank' href='https://geulah.org.il/HaTanach/verse/?verse=104490'/> (5,17)</a> כֻּלָּם֙ הִתְיַחְשׂ֔וּ בִּימֵ֖י יֹותָ֣ם מֶֽלֶךְ־יְהוּדָ֑ה וּבִימֵ֖י יָֽרָבְעָ֥ם מֶֽלֶךְ־יִשְׂרָאֵֽל׃  פ 
<a target = '_blank' href='https://geulah.org.il/HaTanach/verse/?verse=104500'/> (5,18)</a> בְּנֵֽי־רְאוּבֵ֨ן וְגָדִ֜י וַֽחֲצִ֥י שֵֽׁבֶט־מְנַשֶּׁה֮ מִן־בְּנֵי־חַיִל֒ אֲ֠נָשִׁים נֹשְׂאֵ֨י מָגֵ֤ן וְחֶ֨רֶב֙ וְדֹ֣רְכֵי קֶ֔שֶׁת וּלְמוּדֵ֖י מִלְחָמָ֑ה אַרְבָּעִ֨ים וְאַרְבָּעָ֥ה אֶ֛לֶף וּשְׁבַע־מֵאֹ֥ות וְשִׁשִּׁ֖ים יֹֽצְאֵ֥י צָבָֽא׃ 
<a target = '_blank' href='https://geulah.org.il/HaTanach/verse/?verse=104510'/> (5,19)</a> וַיַּֽעֲשׂ֥וּ מִלְחָמָ֖ה עִם־הַֽהַגְרִיאִ֑ים וִיט֥וּר וְנָפִ֖ישׁ וְנֹודָֽב׃ 
<a target = '_blank' href='https://geulah.org.il/HaTanach/verse/?verse=104520'/> (5,20)</a> וַיֵּעָֽזְר֣וּ עֲלֵיהֶ֔ם וַיִּנָּֽתְנ֤וּ בְיָדָם֙ הַֽהַגְרִיאִ֔ים וְכֹ֖ל שֶׁ֣עִמָּהֶ֑ם כִּ֠י לֵֽאלֹהִ֤ים זָֽעֲקוּ֙ בַּמִּלְחָמָ֔ה וְנַעְתֹּ֥ור לָהֶ֖ם כִּֽי־בָ֥טְחוּ בֹֽו׃ 
<a target = '_blank' href='https://geulah.org.il/HaTanach/verse/?verse=104530'/> (5,21)</a> וַיִּשְׁבּ֣וּ מִ֠קְנֵיהֶם גְּמַלֵּיהֶ֞ם חֲמִשִּׁ֥ים אֶ֨לֶף֙ וְצֹ֗אן מָאתַ֤יִם וַֽחֲמִשִּׁים֙ אֶ֔לֶף וַֽחֲמֹורִ֖ים אַלְפָּ֑יִם וְנֶ֥פֶשׁ אָדָ֖ם מֵ֥אָה אָֽלֶף׃ 
<a target = '_blank' href='https://geulah.org.il/HaTanach/verse/?verse=104540'/> (5,22)</a> כִּֽי־חֲלָלִ֤ים רַבִּים֙ נָפָ֔לוּ כִּ֥י מֵהָֽאֱלֹהִ֖ים הַמִּלְחָמָ֑ה וַיֵּֽשְׁב֥וּ תַחְתֵּיהֶ֖ם עַד־הַגֹּלָֽה׃  ס 
<a target = '_blank' href='https://geulah.org.il/HaTanach/verse/?verse=104550'/> (5,23)</a> וּבְנֵ֗י חֲצִי֙ שֵׁ֣בֶט מְנַשֶּׁ֔ה יָֽשְׁב֖וּ בָּאָ֑רֶץ מִבָּשָׁ֞ן עַד־בַּ֧עַל חֶרְמֹ֛ון וּשְׂנִ֥יר וְהַר־חֶרְמֹ֖ון הֵ֥מָּה רָבֽוּ׃ 
<a target = '_blank' href='https://geulah.org.il/HaTanach/verse/?verse=104560'/> (5,24)</a> וְאֵ֖לֶּה רָאשֵׁ֣י בֵית־אֲבֹותָ֑ם וְעֵ֡פֶר וְיִשְׁעִ֡י וֶֽאֱלִיאֵ֡ל וְ֠עַזְרִיאֵל וְיִרְמְיָ֨ה וְהֹֽודַוְיָ֜ה וְיַחְדִּיאֵ֗ל אֲנָשִׁים֙ גִּבֹּ֣ורֵי חַ֔יִל אַנְשֵׁ֣י שֵׁמֹ֔ות רָאשִׁ֖ים לְבֵ֥ית אֲבֹותָֽם׃ ס 
<a target = '_blank' href='https://geulah.org.il/HaTanach/verse/?verse=104570'/> (5,25)</a> וַיִּ֨מְעֲל֔וּ בֵּֽאלֹהֵ֖י אֲבֹֽתֵיהֶ֑ם וַיִּזְנ֗וּ אַֽחֲרֵי֙ אֱלֹהֵ֣י עַמֵּי־הָאָ֔רֶץ אֲשֶׁר־הִשְׁמִ֥יד אֱלֹהִ֖ים מִפְּנֵיהֶֽם׃ 
<a target = '_blank' href='https://geulah.org.il/HaTanach/verse/?verse=104580'/> (5,26)</a> וַיָּעַר֩ אֱלֹהֵ֨י יִשְׂרָאֵ֜ל אֶת־ר֣וּחַ ׀ פּ֣וּל מֶֽלֶךְ־אַשּׁ֗וּר וְאֶת־ר֨וּחַ֙ תִּלְּגַ֤ת פִּלְנֶ֨סֶר֙ מֶ֣לֶךְ אַשּׁ֔וּר וַיַּגְלֵם֙ לָרֽא֯וּבֵנִ֣י וְלַגָּדִ֔י וְלַֽחֲצִ֖י שֵׁ֣בֶט מְנַשֶּׁ֑ה וַ֠יְבִיאֵם לַחְלַ֨ח וְחָבֹ֤ור וְהָרָא֙ וּנְהַ֣ר גֹּוזָ֔ן עַ֖ד הַיֹּ֥ום הַזֶּֽה׃  ס 
<a target = '_blank' href='https://geulah.org.il/HaTanach/verse/?verse=104590'/> (5,27)</a> בְּנֵ֖י לֵוִ֑י גֵּֽרְשֹׁ֕ון קְהָ֖ת וּמְרָרִֽי׃ ס 
<a target = '_blank' href='https://geulah.org.il/HaTanach/verse/?verse=104600'/> (5,28)</a> וּבְנֵ֖י קְהָ֑ת עַמְרָ֣ם יִצְהָ֔ר וְחֶבְרֹ֖ון וְעֻזִּיאֵֽל׃    ס 
<a target = '_blank' href='https://geulah.org.il/HaTanach/verse/?verse=104610'/> (5,29)</a> וּבְנֵ֣י עַמְרָ֔ם אַֽהֲרֹ֥ן וּמשֶׁ֖ה וּמִרְיָ֑ם וּבְנֵ֣י אַֽהֲרֹ֔ן נָדָב֙ וַֽאֲבִיה֔וּא אֶלְעָזָ֖ר וְאִֽיתָמָֽר׃ 
<a target = '_blank' href='https://geulah.org.il/HaTanach/verse/?verse=104620'/> (5,30)</a> אֶלְעָזָר֙ הֹולִ֣יד אֶת־פִּֽינְחָ֔ס פִּֽינְחָ֖ס הֹלִ֥יד אֶת־אֲבִישֽׁוּעַ׃ 
<a target = '_blank' href='https://geulah.org.il/HaTanach/verse/?verse=104630'/> (5,31)</a> וַֽאֲבִישׁ֨וּעַ֙ הֹולִ֣יד אֶת־בֻּקִּ֔י וּבֻקִּ֖י הֹולִ֥יד אֶת־עֻזִּֽי׃ 
<a target = '_blank' href='https://geulah.org.il/HaTanach/verse/?verse=104640'/> (5,32)</a> וְעֻזִּי֨ הֹולִ֣יד אֶת־זְרַחְיָ֔ה וּזְרַחְיָ֖ה הֹולִ֥יד אֶת־מְרָיֹֽות׃ 
<a target = '_blank' href='https://geulah.org.il/HaTanach/verse/?verse=104650'/> (5,33)</a> מְרָיֹות֙ הֹולִ֣יד אֶת־אֲמַרְיָ֔ה וַֽאֲמַרְיָ֖ה הֹולִ֥יד אֶת־אֲחִיטֽוּב׃ 
<a target = '_blank' href='https://geulah.org.il/HaTanach/verse/?verse=104660'/> (5,34)</a> וַֽאֲחִיטוּב֙ הֹולִ֣יד אֶת־צָדֹ֔וק וְצָדֹ֖וק הֹולִ֥יד אֶת־אֲחִימָֽעַץ׃ 
<a target = '_blank' href='https://geulah.org.il/HaTanach/verse/?verse=104670'/> (5,35)</a> וַֽאֲחִימַ֨עַץ֙ הֹולִ֣יד אֶת־עֲזַרְיָ֔ה וַֽעֲזַרְיָ֖ה הֹולִ֥יד אֶת־יֹֽוחָנָֽן׃ 
<a target = '_blank' href='https://geulah.org.il/HaTanach/verse/?verse=104680'/> (5,36)</a> וְיֹֽוחָנָ֖ן הֹולִ֣יד אֶת־עֲזַרְיָ֑ה ה֚וּא אֲשֶׁ֣ר כִּהֵ֔ן בַּבַּ֕יִת אֲשֶׁר־בָּנָ֥ה שְׁלֹמֹ֖ה בִּירֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=104690'/> (5,37)</a> וַיֹּ֥ולֶד עֲזַרְיָ֖ה אֶת־אֲמַרְיָ֑ה וַֽאֲמַרְיָ֖ה הֹולִ֥יד אֶת־אֲחִיטֽוּב׃ 
<a target = '_blank' href='https://geulah.org.il/HaTanach/verse/?verse=104700'/> (5,38)</a> וַֽאֲחִיטוּב֙ הֹולִ֣יד אֶת־צָדֹ֔וק וְצָדֹ֖וק הֹולִ֥יד אֶת־שַׁלּֽוּם׃ 
<a target = '_blank' href='https://geulah.org.il/HaTanach/verse/?verse=104710'/> (5,39)</a> וְשַׁלּוּם֙ הֹולִ֣יד אֶת־חִלְקִיָּ֔ה וְחִלְקִיָּ֖ה הֹולִ֥יד אֶת־עֲזַרְיָֽה׃ 
<a target = '_blank' href='https://geulah.org.il/HaTanach/verse/?verse=104720'/> (5,40)</a> וַֽעֲזַרְיָה֙ הֹולִ֣יד אֶת־שְׂרָיָ֔ה וּשְׂרָיָ֖ה הֹולִ֥יד אֶת־יְהֹֽוצָדָֽק׃ 
<a target = '_blank' href='https://geulah.org.il/HaTanach/verse/?verse=104730'/> (5,41)</a> וִֽיהֹֽוצָדָ֣ק הָלַ֔ךְ בְּהַגְלֹ֣ות יְהֹוָֺ֔ה אֶת־יְהוּדָ֖ה וִירֽוּשָׁלִָ֑ם בְּיַ֖ד נְבֻכַֽדְנֶאצַּֽר׃    פ 
<a target = '_blank' href='https://geulah.org.il/HaTanach/verse/?verse=104740'/> (6,1)</a> בְּנֵ֖י לֵוִ֑י גֵּֽרְשֹׁ֕ם קְהָ֖ת וּמְרָרִֽי׃ 
<a target = '_blank' href='https://geulah.org.il/HaTanach/verse/?verse=104750'/> (6,2)</a> וְאֵ֛לֶּה שְׁמֹ֥ות בְּנֵֽי־גֵֽרְשֹׁ֖ום לִבְנִ֥י וְשִׁמְעִֽי׃ 
<a target = '_blank' href='https://geulah.org.il/HaTanach/verse/?verse=104760'/> (6,3)</a> וּבְנֵ֖י קְהָ֑ת עַמְרָ֣ם וְיִצְהָ֔ר וְחֶבְרֹ֖ון וְעֻזִּיאֵֽל׃ 
<a target = '_blank' href='https://geulah.org.il/HaTanach/verse/?verse=104770'/> (6,4)</a> בְּנֵ֥י  מְרָרִ֖י מַחְלִ֣י וּמֻשִׁ֑י וְאֵ֛לֶּה מִשְׁפְּחֹ֥ות הַלֵּוִ֖י לַֽאֲבֹֽתֵיהֶֽם׃ 
<a target = '_blank' href='https://geulah.org.il/HaTanach/verse/?verse=104780'/> (6,5)</a> לְגֵֽרְשֹׁ֑ום לִבְנִ֥י בְנֹ֛ו יַ֥חַת בְּנֹ֖ו זִמָּ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=104790'/> (6,6)</a> יֹואָ֤ח בְּנֹו֙ עִדֹּ֣ו בְנֹ֔ו זֶ֥רַח בְּנֹ֖ו יְאַתְרַ֥י בְּנֹֽו׃ 
<a target = '_blank' href='https://geulah.org.il/HaTanach/verse/?verse=104800'/> (6,7)</a> בְּנֵ֖י קְהָ֑ת עַמִּֽינָדָ֣ב בְּנֹ֛ו קֹ֥רַח בְּנֹ֖ו אַסִּ֥יר בְּנֹֽו׃ 
<a target = '_blank' href='https://geulah.org.il/HaTanach/verse/?verse=104810'/> (6,8)</a> אֶלְקָנָ֛ה בְנֹ֛ו וְאֶבְיָסָ֥ף בְּנֹ֖ו וְאַסִּ֥יר בְּנֹֽו׃ 
<a target = '_blank' href='https://geulah.org.il/HaTanach/verse/?verse=104820'/> (6,9)</a> תַּ֤חַת בְּנֹו֙ אֽוּרִיאֵ֣ל בְּנֹ֔ו עֻזִּיָּ֥ה בְנֹ֖ו וְשָׁא֥וּל בְּנֹֽו׃ 
<a target = '_blank' href='https://geulah.org.il/HaTanach/verse/?verse=104830'/> (6,10)</a> וּבְנֵי֙ אֶלְקָנָ֔ה עֲמָשַׂ֖י וַֽאֲחִימֹֽות׃ 
<a target = '_blank' href='https://geulah.org.il/HaTanach/verse/?verse=104840'/> (6,11)</a> אֶלְקָנָ֑ה בְנֵ֯ו֙ אֶלְקָנָ֔ה צֹופַ֥י בְּנֹ֖ו וְנַ֥חַת בְּנֹֽו׃ 
<a target = '_blank' href='https://geulah.org.il/HaTanach/verse/?verse=104850'/> (6,12)</a> אֱלִיאָ֥ב בְּנֹ֛ו יְרֹחָ֥ם בְּנֹ֖ו אֶלְקָנָ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=104860'/> (6,13)</a> וּבְנֵ֧י שְׁמוּאֵ֛ל הַבְּכֹ֥ר וַשְׁנִ֖י וַֽאֲבִיָּֽה׃  
<a target = '_blank' href='https://geulah.org.il/HaTanach/verse/?verse=104870'/> (6,14)</a> בְּנֵ֥י מְרָרִ֖י מַחְלִ֑י לִבְנִ֥י בְנֹ֛ו שִׁמְעִ֥י בְנֹ֖ו עֻזָּ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=104880'/> (6,15)</a> שִׁמְעָ֥א בְנֹ֖ו חַגִּיָּ֥ה בְנֹ֖ו עֲשָׂיָ֥ה בְנֹֽו׃  פ 
<a target = '_blank' href='https://geulah.org.il/HaTanach/verse/?verse=104890'/> (6,16)</a> וְאֵ֗לֶּה אֲשֶׁ֨ר הֶֽעֱמִ֥יד דָּוִ֛יד עַל־יְדֵי־שִׁ֖יר בֵּ֣ית יְהֹוָ֑ה מִמְּנֹ֖וחַ הָֽאָרֹֽון׃ 
<a target = '_blank' href='https://geulah.org.il/HaTanach/verse/?verse=104900'/> (6,17)</a> וַיִּֽהְי֨וּ מְשָֽׁרְתִ֜ים לִפְנֵי֨ מִשְׁכַּ֤ן אֹֽהֶל־מֹועֵד֙ בַּשִּׁ֔יר עַד־בְּנֹ֧ות שְׁלֹמֹ֛ה אֶת־בֵּ֥ית יְהֹוָֹ֖ה בִּירֽוּשָׁלִָ֑ם וַיַּֽעַמְד֥וּ כְמִשְׁפָּטָ֖ם עַל־עֲבֹֽודָתָֽם׃ 
<a target = '_blank' href='https://geulah.org.il/HaTanach/verse/?verse=104910'/> (6,18)</a> וְאֵ֥לֶּה הָעֹֽמְדִ֖ים וּבְנֵיהֶ֑ם מִבְּנֵי֙ הַקְּ֯הָתִי הֵימָן֙ הַֽמְשֹׁורֵ֔ר בֶּן־יֹואֵ֖ל בֶּן־שְׁמוּאֵֽל׃ 
<a target = '_blank' href='https://geulah.org.il/HaTanach/verse/?verse=104920'/> (6,19)</a> בֶּן־אֶלְקָנָה֙ בֶּן־יְרֹחָ֔ם בֶּן־אֱלִיאֵ֖ל בֶּן־תֹּֽוחַ׃ 
<a target = '_blank' href='https://geulah.org.il/HaTanach/verse/?verse=104930'/> (6,20)</a> בֶּן־ציּ֯ף֙ בֶּן־אֶלְקָנָ֔ה בֶּן־מַ֖חַת בֶּן־עֲמָשָֽׂי׃ 
<a target = '_blank' href='https://geulah.org.il/HaTanach/verse/?verse=104940'/> (6,21)</a> בֶּן־אֶלְקָנָה֙ בֶּן־יֹואֵ֔ל בֶּן־עֲזַרְיָ֖ה בֶּן־צְפַנְיָֽה׃ 
<a target = '_blank' href='https://geulah.org.il/HaTanach/verse/?verse=104950'/> (6,22)</a> בֶּן־תַּ֨חַת֙ בֶּן־אַסִּ֔יר בֶּן־אֶבְיָסָ֖ף בֶּן־קֹֽרַח׃ 
<a target = '_blank' href='https://geulah.org.il/HaTanach/verse/?verse=104960'/> (6,23)</a> בֶּן־יִצְהָ֣ר בֶּן־קְהָ֔ת בֶּן־לֵוִ֖י בֶּן־יִשְׂרָאֵֽל׃ ס 
<a target = '_blank' href='https://geulah.org.il/HaTanach/verse/?verse=104970'/> (6,24)</a> וְאָחִ֣יו אָסָ֔ף הָֽעֹמֵ֖ד עַל־יְמִינֹ֑ו אָסָ֥ף בֶּן־בֶּֽרֶכְיָ֖הוּ בֶּן־שִׁמְעָֽא׃ 
<a target = '_blank' href='https://geulah.org.il/HaTanach/verse/?verse=104980'/> (6,25)</a> בֶּן־מִֽיכָאֵ֥ל בֶּן־בַּֽעֲשֵׂיָ֖ה בֶּן־מַלְכִּיָּֽה׃ 
<a target = '_blank' href='https://geulah.org.il/HaTanach/verse/?verse=104990'/> (6,26)</a> בֶּן־אֶתְנִ֥י בֶן־זֶ֖רַח בֶּן־עֲדָיָֽה׃ 
<a target = '_blank' href='https://geulah.org.il/HaTanach/verse/?verse=105000'/> (6,27)</a> בֶּן־אֵיתָ֥ן בֶּן־זִמָּ֖ה בֶּן־שִׁמְעִֽי׃ 
<a target = '_blank' href='https://geulah.org.il/HaTanach/verse/?verse=105010'/> (6,28)</a> בֶּן־יַ֥חַת בֶּן־גֵּרְשֹׁ֖ם בֶּן־לֵוִֽי׃    ס 
<a target = '_blank' href='https://geulah.org.il/HaTanach/verse/?verse=105020'/> (6,29)</a> וּבְנֵ֧י מְרָרִ֛י אֲחֵיהֶ֖ם עַל־הַשְּׂמֹ֑אול אֵיתָ֙ן בֶּן־קִישִׁ֔י בֶּן־עַבְדִּ֖י בֶּן־מַלּֽוּךְ׃ 
<a target = '_blank' href='https://geulah.org.il/HaTanach/verse/?verse=105030'/> (6,30)</a> בֶּן־חֲשַׁבְיָ֥ה בֶן־אֲמַצְיָ֖ה בֶּן־חִלְקִיָּֽה׃ 
<a target = '_blank' href='https://geulah.org.il/HaTanach/verse/?verse=105040'/> (6,31)</a> בֶּן־אַמְצִ֥י בֶן־בָּנִ֖י בֶּן־שָֽׁמֶר׃ 
<a target = '_blank' href='https://geulah.org.il/HaTanach/verse/?verse=105050'/> (6,32)</a> בֶּן־מַחְלִי֙ בֶּן־מוּשִׁ֔י בֶּן־מְרָרִ֖י בֶּן־לֵוִֽי׃ 
<a target = '_blank' href='https://geulah.org.il/HaTanach/verse/?verse=105060'/> (6,33)</a> וַֽאֲחֵיהֶ֖ם הַֽלְוִיִּ֑ם נְתוּנִ֕ים לְכָ֨ל־עֲבֹודַ֔ת מִשְׁכַּ֖ן בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=105070'/> (6,34)</a> וְאַֽהֲרֹ֨ן וּבָנָ֜יו מַקְטִירִ֨ים עַל־מִזְבַּ֤ח הָֽעֹולָה֙ וְעַל־מִזְבַּ֣ח הַקְּטֹ֔רֶת לְכֹ֕ל מְלֶ֖אכֶת קֹ֣דֶשׁ הַקֳּדָשִׁ֑ים וּלְכַפֵּר֙ עַל־יִשְׂרָאֵ֔ל כְּכֹ֨ל אֲשֶׁר־צִוָּ֣ה משֶׁ֔ה עֶ֖בֶד הָֽאֱלֹהִֽים׃  ס 
<a target = '_blank' href='https://geulah.org.il/HaTanach/verse/?verse=105080'/> (6,35)</a> וְאֵ֖לֶּה בְּנֵ֣י אַֽהֲרֹ֑ן אֶלְעָזָ֥ר בְּנֹ֛ו פִּֽינְחָ֥ס בְּנֹ֖ו אֲבִישׁ֥וּעַ בְּנֹֽו׃ 
<a target = '_blank' href='https://geulah.org.il/HaTanach/verse/?verse=105090'/> (6,36)</a> בֻּקִּ֥י בְנֹ֛ו עֻזִּ֥י בְנֹ֖ו זְרַחְיָ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=105100'/> (6,37)</a> מְרָיֹ֥ות בְּנֹ֛ו אֲמַרְיָ֥ה בְנֹ֖ו אֲחִיט֥וּב בְּנֹֽו׃ 
<a target = '_blank' href='https://geulah.org.il/HaTanach/verse/?verse=105110'/> (6,38)</a> צָדֹ֥וק בְּנֹ֖ו אֲחִימַ֥עַץ בְּנֹֽו׃    ס 
<a target = '_blank' href='https://geulah.org.il/HaTanach/verse/?verse=105120'/> (6,39)</a> וְאֵ֙לֶּה֙ מֹֽושְׁבֹותָ֔ם לְטִֽירֹותָ֖ם בִּגְבוּלָ֑ם לִבְנֵ֤י אַֽהֲרֹן֙ לְמִשְׁפַּחַ֣ת הַקְּ֯הָתִ֔י כִּ֥י לָהֶ֖ם הָיָ֥ה הַגֹּורָֽל׃ 
<a target = '_blank' href='https://geulah.org.il/HaTanach/verse/?verse=105130'/> (6,40)</a> וַיִּתְּנ֥וּ לָהֶ֛ם אֶת־חֶבְרֹ֖ון בְּאֶ֣רֶץ יְהוּדָ֑ה וְאֶת־מִגְרָשֶׁ֖יהָ סְבִֽיבֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=105140'/> (6,41)</a> וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ נָֽתְנ֖וּ לְכָלֵ֥ב בֶּן־יְפֻנֶּֽה׃    ס 
<a target = '_blank' href='https://geulah.org.il/HaTanach/verse/?verse=105150'/> (6,42)</a> וְלִבְנֵ֣י אַֽהֲרֹ֗ן נָֽתְנוּ֙ אֶת־עָרֵ֣י הַמִּקְלָ֔ט אֶת־חֶבְרֹ֥ון וְאֶת־לִבְנָ֖ה וְאֶת־מִגְרָשֶׁ֑יהָ וְאֶת־יַתִּ֥ר וְאֶת־אֶשְׁתְּמֹ֖עַ וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105160'/> (6,43)</a> וְאֶת־חִילֵן֙ וְאֶת־מִגְרָשֶׁ֔יהָ אֶת־דְּבִ֖יר וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105170'/> (6,44)</a> וְאֶת־עָשָׁן֙ וְאֶת־מִגְרָשֶׁ֔יהָ וְאֶת־בֵּ֥ית שֶׁ֖מֶשׁ וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105180'/> (6,45)</a> וּמִמַּטֵּ֣ה בִנְיָמִ֗ן אֶת־גֶּ֤בַע וְאֶת־מִגְרָשֶׁ֨יהָ֙ וְאֶת־עַלֶּ֣מֶת וְאֶת־מִגְרָשֶׁ֔יהָ וְאֶת־עֲנָתֹ֖ות וְאֶת־מִגְרָשֶׁ֑יהָ כָּל־עָֽרֵיהֶ֛ם שְׁלֽשׁ־עֶשְׂרֵ֥ה עִ֖יר בְּמִשְׁפְּחֹֽותֵיהֶֽם׃    ס 
<a target = '_blank' href='https://geulah.org.il/HaTanach/verse/?verse=105190'/> (6,46)</a> וְלִבְנֵ֨י קְהָ֜ת הַנֹּֽותָרִ֗ים מִמִּשְׁפַּ֣חַת הַמַּטֶּ֡ה מִ֠מַּֽחֲצִית מַטֵּ֨ה חֲצִ֧י מְנַשֶּׁ֛ה בַּגֹּורָ֖ל עָרִ֥ים עָֽשֶׂר׃    ס 
<a target = '_blank' href='https://geulah.org.il/HaTanach/verse/?verse=105200'/> (6,47)</a> וְלִבְנֵ֨י גֵֽרְשֹׁ֜ום לְמִשְׁפְּחֹותָ֗ם מִמַּטֵּ֣ה יִ֠שָׂשכָר וּמִמַּטֵּ֨ה אָשֵׁ֜ר וּמִמַּטֵּ֣ה נַפְתָּלִ֗י וּמִמַּטֵּ֤ה מְנַשֶּׁה֙ בַּבָּשָׁ֔ן עָרִ֖ים שְׁל֥שׁ עֶשְׂרֵֽה׃    ס 
<a target = '_blank' href='https://geulah.org.il/HaTanach/verse/?verse=105210'/> (6,48)</a> לִבְנֵ֨י מְרָרִ֜י לְמִשְׁפְּחֹותָ֗ם מִמַּטֵּ֣ה רְ֠אוּבֵן וּמִמַּטֵּה־גָ֞ד וּמִמַּטֵּ֤ה זְבֻלוּן֙ בַּגֹּורָ֔ל עָרִ֖ים שְׁתֵּ֥ים עֶשְׂרֵֽה׃ 
<a target = '_blank' href='https://geulah.org.il/HaTanach/verse/?verse=105220'/> (6,49)</a> וַיִּתְּנ֥וּ בְנֵֽי־יִשְׂרָאֵ֖ל לַֽלְוִיִּ֑ם אֶת־הֶֽעָרִ֖ים וְאֶת־מִגְרְשֵׁיהֶֽם׃ 
<a target = '_blank' href='https://geulah.org.il/HaTanach/verse/?verse=105230'/> (6,50)</a> וַיִּתְּנ֣וּ בַגֹּורָ֗ל מִמַּטֵּ֤ה בְנֵֽי־יְהוּדָה֙ וּמִמַּטֵּ֣ה בְנֵֽי־שִׁמְעֹ֔ון וּמִמַּטֵּ֖ה בְּנֵ֣י בִנְיָמִ֑ן אֵ֚ת הֶֽעָרִ֣ים הָאֵ֔לֶּה אֲשֶׁר־יִקְרְא֥וּ אֶתְהֶ֖ם בְּשֵׁמֹֽות׃    פ 
<a target = '_blank' href='https://geulah.org.il/HaTanach/verse/?verse=105240'/> (6,51)</a> וּמִמִּשְׁפְּחֹ֖ות בְּנֵ֣י קְהָ֑ת וַיְהִי֙ עָרֵ֣י גְבוּלָ֔ם מִמַּטֵּ֖ה אֶפְרָֽיִם׃ 
<a target = '_blank' href='https://geulah.org.il/HaTanach/verse/?verse=105250'/> (6,52)</a> וַיִּתְּנ֨וּ לָהֶ֜ם אֶת־עָרֵ֧י הַמִּקְלָ֛ט אֶת־שְׁכֶ֥ם וְאֶת־מִגְרָשֶׁ֖יהָ בְּהַ֣ר אֶפְרָ֑יִם וְאֶת־גֶּ֖זֶר וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105260'/> (6,53)</a> וְאֶת־יָקְמְעָם֙ וְאֶת־מִגְרָשֶׁ֔יהָ וְאֶת־בֵּ֥ית חֹורֹ֖ון וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105270'/> (6,54)</a> וְאֶת־אַיָּלֹון֙ וְאֶת־מִגְרָשֶׁ֔יהָ וְאֶת־גַּת־רִמֹּ֖ון וְאֶת־מִגְרָשֶֽׁיהָ׃  
<a target = '_blank' href='https://geulah.org.il/HaTanach/verse/?verse=105280'/> (6,55)</a> וּמִמַּֽחֲצִית֙ מַטֵּ֣ה מְנַשֶּׁ֔ה אֶת־עָנֵר֙ וְאֶת־מִגְרָשֶׁ֔יהָ וְאֶת־בִּלְעָ֖ם וְאֶת־מִגְרָשֶׁ֑יהָ לְמִשְׁפַּ֥חַת לִבְנֵי־קְהָ֖ת הַנֹּֽותָרִֽים׃  ס 
<a target = '_blank' href='https://geulah.org.il/HaTanach/verse/?verse=105290'/> (6,56)</a> לִבְנֵי֮ גֵּֽרְשֹׁום֒ מִמִּשְׁפַּ֗חַת חֲצִי֙ מַטֵּ֣ה מְנַשֶּׁ֔ה אֶת־גֹּולָ֥ן בַּבָּשָׁ֖ן וְאֶת־מִגְרָשֶׁ֑יהָ וְאֶת־עַשְׁתָּרֹ֖ות וְאֶת־מִגְרָשֶֽׁיהָ׃    ס 
<a target = '_blank' href='https://geulah.org.il/HaTanach/verse/?verse=105300'/> (6,57)</a> וּמִמַּטֵּ֣ה יִשָׂשכָ֔ר אֶת־קֶ֖דֶשׁ וְאֶת־מִגְרָשֶׁ֑יהָ אֶת־דָּבְרַ֖ת וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105310'/> (6,58)</a> וְאֶת־רָאמֹות֙ וְאֶת־מִגְרָשֶׁ֔יהָ וְאֶת־עָנֵ֖ם וְאֶת־מִגְרָשֶֽׁיהָ׃    פ 
<a target = '_blank' href='https://geulah.org.il/HaTanach/verse/?verse=105320'/> (6,59)</a> וּמִמַּטֵּ֣ה אָשֵׁ֔ר אֶת־מָשָׁ֖ל וְאֶת־מִגְרָשֶׁ֑יהָ וְאֶת־עַבְדֹּ֖ון וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105330'/> (6,60)</a> וְאֶת־חוּקֹק֙ וְאֶת־מִגְרָשֶׁ֔יהָ וְאֶת־רְחֹ֖ב וְאֶת־מִגְרָשֶֽׁיהָ׃ ס 
<a target = '_blank' href='https://geulah.org.il/HaTanach/verse/?verse=105340'/> (6,61)</a> וּמִמַּטֵּ֣ה נַפְתָּלִ֗י אֶת־קֶ֤דֶשׁ בַּגָּלִיל֨ וְאֶת־מִגְרָשֶׁ֔יהָ וְאֶת־חַמֹּ֖ון וְאֶת־מִגְרָשֶׁ֑יהָ וְאֶת־קִרְיָתַ֖יִם וְאֶת־מִגְרָשֶֽׁיהָ׃    ס 
<a target = '_blank' href='https://geulah.org.il/HaTanach/verse/?verse=105350'/> (6,62)</a> לִבְנֵ֣י מְרָרִי֮ הַנֹּֽותָרִים֒ מִמַּטֵּ֣ה זְבֻל֔וּן אֶת־רִמֹּונֹ֖ו וְאֶת־מִגְרָשֶׁ֑יהָ אֶת־תָּבֹ֖ור וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105360'/> (6,63)</a> וּמֵעֵ֜בֶר לְיַרְדֵּ֣ן יְרֵחֹו֮ לְמִזְרַ֣ח הַיַּרְדֵּן֒ מִמַּטֵּ֣ה רְאוּבֵ֔ן אֶת־בֶּ֥צֶר בַּמִּדְבָּ֖ר וְאֶת־מִגְרָשֶׁ֑יהָ וְאֶת־יַ֖הְצָה וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105370'/> (6,64)</a> וְאֶת־קְדֵמֹות֙ וְאֶת־מִגְרָשֶׁ֔יהָ וְאֶת־מֵיפַ֖עַת וְאֶת־מִגְרָשֶֽׁיהָ׃ ס 
<a target = '_blank' href='https://geulah.org.il/HaTanach/verse/?verse=105380'/> (6,65)</a> וּמִ֨מַּטֵּה־גָ֔ד אֶת־רָאמֹ֥ות בַּגִּלְעָ֖ד וְאֶת־מִגְרָשֶׁ֑יהָ וְאֶֽת־מַֽחֲנַ֖יִם וְאֶת־מִגְרָשֶֽׁיהָ׃ 
<a target = '_blank' href='https://geulah.org.il/HaTanach/verse/?verse=105390'/> (6,66)</a> וְאֶת־חֶשְׁבֹּון֙ וְאֶת־מִגְרָשֶׁ֔יהָ וְאֶת־יַעְזֵ֖יר וְאֶת־מִגְרָשֶֽׁיהָ׃    פ 
<a target = '_blank' href='https://geulah.org.il/HaTanach/verse/?verse=105400'/> (7,1)</a> וְלִבְנֵ֣י יִשָׂשכָ֗ר תֹּולָ֧ע וּפוּאָ֛ה יָשׁ֥יּ֯ב וְשִׁמְרֹ֖ון אַרְבָּעָֽה׃  
<a target = '_blank' href='https://geulah.org.il/HaTanach/verse/?verse=105410'/> (7,2)</a> וּבְנֵ֣י תֹולָ֗ע עֻזִּ֡י וּרְפָיָ֡ה וִֽ֠ירִיאֵל וְיַחְמַ֨י וְיִבְשָׂ֜ם וּשְׁמוּאֵ֗ל רָאשִׁ֤ים לְבֵֽית־אֲבֹותָם֙ לְתֹולָ֔ע גִּבֹּ֥ורֵי חַ֖יִל לְתֹֽלְדֹותָ֑ם מִסְפָּרָם֙ בִּימֵ֣י דָוִ֔יד עֶשְׂרִ֥ים וּשְׁנַֽיִם־אֶ֖לֶף וְשֵׁ֥שׁ מֵאֹֽות׃    ס 
<a target = '_blank' href='https://geulah.org.il/HaTanach/verse/?verse=105420'/> (7,3)</a> וּבְנֵ֥י עֻזִּ֖י יִזְרַחְיָ֑ה וּבְנֵ֣י יִזְרַחְיָ֗ה מִֽיכָאֵ֡ל וְ֠עֹבַדְיָה וְיֹואֵ֧ל יִשִּׁיָּ֛ה חֲמִשָּׁ֥ה רָאשִׁ֖ים כֻּלָּֽם׃ 
<a target = '_blank' href='https://geulah.org.il/HaTanach/verse/?verse=105430'/> (7,4)</a> וַֽעֲלֵיהֶ֨ם לְתֹֽלְדֹותָ֜ם לְבֵ֣ית אֲבֹותָ֗ם גְּדוּדֵי֙ צְבָ֣א מִלְחָמָ֔ה שְׁלשִׁ֥ים וְשִׁשָּׁ֖ה אָ֑לֶף כִּי־הִרְבּ֥וּ נָשִׁ֖ים וּבָנִֽים׃ 
<a target = '_blank' href='https://geulah.org.il/HaTanach/verse/?verse=105440'/> (7,5)</a> וַֽאֲחֵיהֶ֗ם לְכֹל֨ מִשְׁפְּחֹ֣ות יִשָׂשכָ֔ר גִּבֹּורֵ֖י חֲיָלִ֑ים שְׁמֹונִ֤ים וְשִׁבְעָה֙ אֶ֔לֶף הִתְיַחְשָׂ֖ם לַכֹּֽל׃  ס 
<a target = '_blank' href='https://geulah.org.il/HaTanach/verse/?verse=105450'/> (7,6)</a> בִּנְיָמִ֗ן בֶּ֧לַע וָבֶ֛כֶר וִידִֽיעֲאֵ֖ל שְׁלשָֽׁה׃ 
<a target = '_blank' href='https://geulah.org.il/HaTanach/verse/?verse=105460'/> (7,7)</a> וּבְנֵ֣י בֶ֗לַע אֶצְבֹּ֡ון וְעֻזִּ֡י וְ֠עֻזִּיאֵל וִֽירִימֹ֨ות וְעִירִ֜י חֲמִשָּׁ֗ה רָאשֵׁי֙ בֵּ֣ית אָבֹ֔ות גִּבֹּורֵ֖י חֲיָלִ֑ים וְהִתְיַחְשָׂ֗ם עֶשְׂרִ֤ים וּשְׁנַ֙יִם֙ אֶ֔לֶף וּשְׁלשִׁ֖ים וְאַרְבָּעָֽה׃    פ 
<a target = '_blank' href='https://geulah.org.il/HaTanach/verse/?verse=105470'/> (7,8)</a> וּבְנֵ֣י בֶ֗כֶר זְמִירָ֡ה וְיֹועָ֡שׁ וֶֽ֠אֱלִיעֶזֶר וְאֶלְיֹֽועֵינַ֤י וְעָמְרִי֙ וִֽירֵמֹ֣ות וַֽאֲבִיָּ֔ה וַֽעֲנָתֹ֖ות וְעָלָ֑מֶת כָּל־אֵ֖לֶּה בְּנֵ֥י בָֽכֶר׃ 
<a target = '_blank' href='https://geulah.org.il/HaTanach/verse/?verse=105480'/> (7,9)</a> וְהִתְיַחְשָׂ֣ם לְתֹֽלְדֹותָ֗ם רָאשֵׁי֙ בֵּ֣ית אֲבֹותָ֔ם גִּבֹּורֵ֖י חָ֑יִל עֶשְׂרִ֥ים אֶ֖לֶף וּמָאתָֽיִם׃    ס 
<a target = '_blank' href='https://geulah.org.il/HaTanach/verse/?verse=105490'/> (7,10)</a> וּבְנֵ֥י יְדִיעֲאֵ֖ל בִּלְהָ֑ן וּבְנֵ֣י בִלְהָ֗ן יְע֡יּ֯שׁ  וּ֠בִנְיָמִן וְאֵה֤וּד וּכְנַֽעֲנָה֙ וְזֵיתָ֔ן וְתַרְשִׁ֖ישׁ וַֽאֲחִישָֽׁחַר׃ 
<a target = '_blank' href='https://geulah.org.il/HaTanach/verse/?verse=105500'/> (7,11)</a> כָּל־אֵ֜לֶּה בְּנֵ֤י יְדִֽיעֲאֵל֨ לְרָאשֵׁ֣י הָאָבֹ֔ות גִּבֹּורֵ֖י חֲיָלִ֑ים שִׁבְעָה־עָשָׂ֥ר אֶ֨לֶף֙ וּמָאתַ֔יִם יֹֽצְאֵ֥י צָבָ֖א לַמִּלְחָמָֽה׃ 
<a target = '_blank' href='https://geulah.org.il/HaTanach/verse/?verse=105510'/> (7,12)</a> וְשֻׁפִּ֤ם וְחֻפִּם֙ בְּנֵ֣י עִ֔יר חֻשִׁ֖ם בְּנֵ֥י אַחֵֽר׃ 
<a target = '_blank' href='https://geulah.org.il/HaTanach/verse/?verse=105520'/> (7,13)</a> בְּנֵ֣י נַפְתָּלִ֗י יַֽחֲצִיאֵ֧ל וְגוּנִ֛י וְיֵ֥צֶר וְשַׁלּ֖וּם בְּנֵ֥י בִלְהָֽה׃  ס 
<a target = '_blank' href='https://geulah.org.il/HaTanach/verse/?verse=105530'/> (7,14)</a> בְּנֵ֣י מְנַשֶּׁ֔ה אַשְׂרִיאֵ֖ל אֲשֶׁ֣ר יָלָ֑דָה פִּֽילַגְשֹׁו֙ הָֽאֲרַמִּיָּ֔ה יָֽלְדָ֕ה אֶת־מָכִ֖יר אֲבִ֥י גִלְעָֽד׃ 
<a target = '_blank' href='https://geulah.org.il/HaTanach/verse/?verse=105540'/> (7,15)</a> וּמָכִ֞יר לָקַ֤ח אִשָּׁה֙ לְחֻפִּ֣ים וּלְשֻׁפִּ֔ים וְשֵׁ֤ם אֲחֹתֹו֙ מַֽעֲכָ֔ה וְשֵׁ֥ם הַשֵּׁנִ֖י צְלָפְחָ֑ד וַתִּֽהְיֶ֥נָה לִצְלָפְחָ֖ד בָּנֹֽות׃ 
<a target = '_blank' href='https://geulah.org.il/HaTanach/verse/?verse=105550'/> (7,16)</a> וַתֵּ֨לֶד מַֽעֲכָ֤ה אֵֽשֶׁת־מָכִיר֙ בֵּ֔ן וַתִּקְרָ֤א שְׁמֹו֙ פֶּ֔רֶשׁ וְשֵׁ֥ם אָחִ֖יו שָׁ֑רֶשׁ וּבָנָ֖יו אוּלָ֥ם וָרָֽקֶם׃ 
<a target = '_blank' href='https://geulah.org.il/HaTanach/verse/?verse=105560'/> (7,17)</a> וּבְנֵ֥י אוּלָ֖ם בְּדָ֑ן אֵ֚לֶּה בְּנֵ֣י גִלְעָ֔ד בֶּן־מָכִ֖יר בֶּן־מְנַשֶּֽׁה׃ 
<a target = '_blank' href='https://geulah.org.il/HaTanach/verse/?verse=105570'/> (7,18)</a> וַֽאֲחֹתֹ֖ו הַמֹּלֶ֑֯כֶת יָֽלְדָה֙ אֶת־אִ֣ישׁ הֹ֔וד וְאֶת־אֲבִיעֶ֖זֶר וְאֶת־מַחְלָֽה׃ 
<a target = '_blank' href='https://geulah.org.il/HaTanach/verse/?verse=105580'/> (7,19)</a> וַיִּֽהְי֖וּ בְּנֵ֣י שְׁמִידָ֑ע אַחְיָ֣ן וָשֶׁ֔כֶם וְלִקְחִ֖י וַֽאֲנִיעָֽם׃  ס 
<a target = '_blank' href='https://geulah.org.il/HaTanach/verse/?verse=105590'/> (7,20)</a> וּבְנֵ֥י אֶפְרַ֖יִם שׁוּתָ֑לַח וּבֶ֤רֶד בְּנֹו֙ וְתַ֣חַת בְּנֹ֔ו וְאֶלְעָדָ֥ה בְנֹ֖ו וְתַ֥חַת בְּנֹֽו׃ 
<a target = '_blank' href='https://geulah.org.il/HaTanach/verse/?verse=105600'/> (7,21)</a> וְזָבָ֥ד בְּנֹ֛ו וְשׁוּתֶ֥לַח בְּנֹ֖ו וְעֵ֣זֶר וְאֶלְעָ֑ד וַֽהֲרָג֗וּם אַנְשֵׁי־גַת֙ הַנֹּֽולָדִ֣ים בָּאָ֔רֶץ כִּ֣י יָרְד֔וּ לָקַ֖חַת אֶת־מִקְנֵיהֶֽם׃ 
<a target = '_blank' href='https://geulah.org.il/HaTanach/verse/?verse=105610'/> (7,22)</a> וַיִּתְאַבֵּ֛ל אֶפְרַ֥יִם אֲבִיהֶ֖ם יָמִ֣ים רַבִּ֑ים וַיָּבֹ֥אוּ אֶחָ֖יו לְנַֽחֲמֹֽו׃ 
<a target = '_blank' href='https://geulah.org.il/HaTanach/verse/?verse=105620'/> (7,23)</a> וַיָּבֹא֙ אֶל־אִשְׁתֹּ֔ו וַתַּ֖הַר וַתֵּ֣לֶד בֵּ֑ן וַיִּקְרָ֤א אֶת־שְׁמֹו֙ בְּרִיעָ֔ה כִּ֥י בְרָעָ֖ה הָֽיְתָ֥ה בְבֵיתֹֽו׃ 
<a target = '_blank' href='https://geulah.org.il/HaTanach/verse/?verse=105630'/> (7,24)</a> וּבִתֹּ֣ו שֶֽׁאֱרָ֔ה וַתִּ֧בֶן אֶת־בֵּית־חֹורֹ֛ון הַתַּחְתֹּ֖ון וְאֶת־הָֽעֶלְיֹ֑ון וְאֵ֖ת אֻזֵּ֥ן שֶֽׁאֱרָֽה׃ 
<a target = '_blank' href='https://geulah.org.il/HaTanach/verse/?verse=105640'/> (7,25)</a> וְרֶ֣פַח בְּנֹ֗ו וְרֶ֧שֶׁף וְתֶ֛לַח בְּנֹ֖ו וְתַ֥חַן בְּנֹֽו׃ 
<a target = '_blank' href='https://geulah.org.il/HaTanach/verse/?verse=105650'/> (7,26)</a> לַעְדָּ֥ן בְּנֹ֛ו עַמִּיה֥וּד בְּנֹ֖ו אֱלִישָׁמָ֥ע בְּנֹֽו׃ 
<a target = '_blank' href='https://geulah.org.il/HaTanach/verse/?verse=105660'/> (7,27)</a> נֹ֥ון בְּנֹ֖ו יְהֹושֻׁ֥עַ בְּנֹֽו׃ 
<a target = '_blank' href='https://geulah.org.il/HaTanach/verse/?verse=105670'/> (7,28)</a> וַֽאֲחֻזָּתָם֙ וּמ֣שְׁבֹותָ֔ם בֵּ֥ית אֵ֖ל וּבְנֹתֶ֑יהָ וְלַמִּזְרָ֣ח נַֽעֲרָ֔ן וְלַמַּֽעֲרָ֗ב גֶּ֤זֶר וּבְנֹתֶ֨יהָ֙ וּשְׁכֶ֣ם וּבְנֹתֶ֔יהָ עַד־עַזָּ֖ה וּבְנֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=105680'/> (7,29)</a> וְעַל־יְדֵ֣י בְנֵֽי־מְנַשֶּׁ֗ה בֵּית־שְׁאָ֤ן וּבְנֹתֶ֨יהָ֙ תַּעְנַ֣ךְ וּבְנֹתֶ֔יהָ מְגִדֹּ֥ו וּבְנֹותֶ֖יהָ דֹּ֣ור וּבְנֹותֶ֑יהָ בְּאֵ֨לֶּה֙ יָֽשְׁב֔וּ בְּנֵ֥י יֹוסֵ֖ף בֶּן־יִשְׂרָאֵֽל׃  ס 
<a target = '_blank' href='https://geulah.org.il/HaTanach/verse/?verse=105690'/> (7,30)</a> בְּנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֥רַח אֲחֹותָֽם׃ 
<a target = '_blank' href='https://geulah.org.il/HaTanach/verse/?verse=105700'/> (7,31)</a> וּבְנֵ֣י בְרִיעָ֔ה חֶ֖בֶר וּמַלְכִּיאֵ֑ל ה֖וּא אֲבִ֥י בִרְזָֽוִ֯ת׃ 
<a target = '_blank' href='https://geulah.org.il/HaTanach/verse/?verse=105710'/> (7,32)</a> וְחֶ֨בֶר֙ הֹולִ֣יד אֶת־יַפְלֵ֔ט וְאֶת־שֹׁומֵ֖ר וְאֶת־חֹותָ֑ם וְאֵ֖ת שׁוּעָ֥א אֲחֹותָֽם׃ 
<a target = '_blank' href='https://geulah.org.il/HaTanach/verse/?verse=105720'/> (7,33)</a> וּבְנֵ֣י יַפְלֵ֔ט פָּסַ֥ךְ וּבִמְהָ֖ל וְעַשְׁוָ֑ת אֵ֖לֶּה בְּנֵ֥י יַפְלֵֽט׃ 
<a target = '_blank' href='https://geulah.org.il/HaTanach/verse/?verse=105730'/> (7,34)</a> וּבְנֵ֖י שָׁ֑מֶר אֲחִ֥י וְרָו֯הְגָּ֖ה יְ֯חֻבָּ֥ה  וַֽאֲרָֽם׃ 
<a target = '_blank' href='https://geulah.org.il/HaTanach/verse/?verse=105740'/> (7,35)</a> וּבֶן־הֵ֖לֶם אָחִ֑יו צֹופַ֥ח וְיִמְנָ֖ע וְשֵׁ֥לֶשׁ וְעָמָֽל׃ 
<a target = '_blank' href='https://geulah.org.il/HaTanach/verse/?verse=105750'/> (7,36)</a> בְּנֵ֖י צֹופָ֑ח ס֧וּחַ וְחַרְנֶ֛פֶר וְשׁוּעָ֖ל וּבֵרִ֥י וְיִמְרָֽה׃ 
<a target = '_blank' href='https://geulah.org.il/HaTanach/verse/?verse=105760'/> (7,37)</a> בֶּ֣צֶר וָהֹ֗וד וְשַׁמָּ֧א וְשִׁלְשָׁ֛ה וְיִתְרָ֖ן וּבְאֵרָֽא׃ 
<a target = '_blank' href='https://geulah.org.il/HaTanach/verse/?verse=105770'/> (7,38)</a> וּבְנֵ֖י יֶ֑תֶר יְפֻנֶּ֥ה וּפִסְפָּ֖ה וַֽאְרָֽא׃ 
<a target = '_blank' href='https://geulah.org.il/HaTanach/verse/?verse=105780'/> (7,39)</a> וּבְנֵ֖י עֻלָּ֑א אָרַ֥ח וְחַנִּיאֵ֖ל וְרִצְיָֽא׃ 
<a target = '_blank' href='https://geulah.org.il/HaTanach/verse/?verse=105790'/> (7,40)</a> כָּל־אֵ֣לֶּה בְנֵֽי־אָ֠שֵׁר רָאשֵׁ֨י בֵית־הָֽאָבֹ֤ות בְּרוּרִים֙ גִּבֹּורֵ֣י חֲיָלִ֔ים רָאשֵׁ֖י הַנְּשִׂיאִ֑ים וְהִתְיַחְשָׂ֤ם בַּצָּבָא֙ בַּמִּלְחָמָ֔ה מִסְפָּרָ֣ם אֲנָשִׁ֔ים עֶשְׂרִ֥ים וְשִׁשָּׁ֖ה אָֽלֶף׃    פ 
<a target = '_blank' href='https://geulah.org.il/HaTanach/verse/?verse=105800'/> (8,1)</a> וּבִ֨נְיָמִ֔ן הֹולִ֖יד אֶת־בֶּ֣לַע בְּכֹרֹ֑ו אַשְׁבֵּל֨ הַשֵּׁנִ֔י וְאַחְרַ֖ח הַשְּׁלִישִֽׁי׃ 
<a target = '_blank' href='https://geulah.org.il/HaTanach/verse/?verse=105810'/> (8,2)</a> נֹוחָה֙ הָֽרְבִיעִ֔י וְרָפָ֖א הַחֲמִישִֽׁי׃ 
<a target = '_blank' href='https://geulah.org.il/HaTanach/verse/?verse=105820'/> (8,3)</a> וַיִּֽהְי֥וּ בָנִ֖ים לְבָ֑לַע אַדָּ֥ר וְגֵרָ֖א וַֽאֲבִיהֽוּד׃ 
<a target = '_blank' href='https://geulah.org.il/HaTanach/verse/?verse=105830'/> (8,4)</a> וַֽאֲבִישׁ֥וּעַ וְנַֽעֲמָ֖ן וַֽאֲחֹֽוחַ׃ 
<a target = '_blank' href='https://geulah.org.il/HaTanach/verse/?verse=105840'/> (8,5)</a> וְגֵרָ֥א וּשְׁפוּפָ֖ן וְחוּרָֽם׃ 
<a target = '_blank' href='https://geulah.org.il/HaTanach/verse/?verse=105850'/> (8,6)</a> וְאֵ֖לֶּה בְּנֵ֣י אֵח֑וּד אֵ֣לֶּה הֵ֞ם רָאשֵׁ֤י אָבֹות֙ לְיֹ֣ושְׁבֵי גֶ֔בַע וַיַּגְל֖וּם אֶל־מָנָֽחַת׃ 
<a target = '_blank' href='https://geulah.org.il/HaTanach/verse/?verse=105860'/> (8,7)</a> וְנַֽעֲמָ֧ן וַאְַֽחִיָּ֛ה וְגֵרָ֖א ה֣וּא הֶגְלָ֑ם וְהֹולִ֥יד אֶת־עֻזָּ֖א וְאֶת־אֲחִיחֻֽד׃ 
<a target = '_blank' href='https://geulah.org.il/HaTanach/verse/?verse=105870'/> (8,8)</a> וְשַֽׁחֲרַ֗יִם הֹולִיד֙ בִּשְׂדֵ֣ה מֹואָ֔ב מִן־שִׁלְחֹ֖ו אֹתָ֑ם חוּשִׁ֥ים וְאֶת־בַּֽעֲרָ֖א נָשָֽׁיו׃ 
<a target = '_blank' href='https://geulah.org.il/HaTanach/verse/?verse=105880'/> (8,9)</a> וַיֹּ֖ולֶד מִן־חֹ֣דֶשׁ אִשְׁתֹּ֑ו אֶת־יֹובָב֨ וְאֶת־צִבְיָ֔א וְאֶת־מֵישָׁ֖א וְאֶת־מַלְכָּֽם׃ 
<a target = '_blank' href='https://geulah.org.il/HaTanach/verse/?verse=105890'/> (8,10)</a> וְאֶת־יְע֥וּץ וְאֶת־שָֽׂכְיָ֖ה וְאֶת־מִרְמָ֑ה אֵ֥לֶּה בָנָ֖יו רָאשֵׁ֥י אָבֹֽות׃ 
<a target = '_blank' href='https://geulah.org.il/HaTanach/verse/?verse=105900'/> (8,11)</a> וּמֵֽחֻשִׁ֛ים הֹולִ֥יד אֶת־אֲבִיט֖וּב וְאֶת־אֶלְפָּֽעַל׃ 
<a target = '_blank' href='https://geulah.org.il/HaTanach/verse/?verse=105910'/> (8,12)</a> וּבְנֵ֣י אֶלְפַּ֔עַל עֵ֥בֶר וּמִשְׁעָ֖ם וָשָׁ֑מֶר ה֚וּא בָּנָ֣ה אֶת־אֹונֹ֔ו וְאֶת־לֹ֖ד וּבְנֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=105920'/> (8,13)</a> וּבְרִעָ֣ה וָשֶׁ֔מַע הֵ֚מָּה רָאשֵׁ֣י הָאָבֹ֔ות לְיֹֽושְׁבֵ֖י אַיָּלֹ֑ון הֵ֥מָּה הִבְרִ֖יחוּ אֶת־י֥שְׁבֵי גַֽ֯ת׃ 
<a target = '_blank' href='https://geulah.org.il/HaTanach/verse/?verse=105930'/> (8,14)</a> וְאַחְיֹ֥ו שָׁשַׁ֖ק וִֽירֵמֹֽות׃ 
<a target = '_blank' href='https://geulah.org.il/HaTanach/verse/?verse=105940'/> (8,15)</a> וּזְבַדְיָ֥ה וַֽעֲרָ֖ד וָעָֽדֶר׃ 
<a target = '_blank' href='https://geulah.org.il/HaTanach/verse/?verse=105950'/> (8,16)</a> וּמִֽיכָאֵ֧ל וְיִשְׁפָּ֛ה וְיֹוחָ֖א בְּנֵ֥י בְרִיעָֽה׃ 
<a target = '_blank' href='https://geulah.org.il/HaTanach/verse/?verse=105960'/> (8,17)</a> וּזְבַדְיָ֥ה וּמְשֻׁלָּ֖ם וְחִזְקִ֥י וָחָֽבֶר׃ 
<a target = '_blank' href='https://geulah.org.il/HaTanach/verse/?verse=105970'/> (8,18)</a> וְיִשְׁמְרַ֧י וְיִזְלִיאָ֛ה וְיֹובָ֖ב בְּנֵ֥י אֶלְפָּֽעַל׃ 
<a target = '_blank' href='https://geulah.org.il/HaTanach/verse/?verse=105980'/> (8,19)</a> וְיָקִ֥ים וְזִכְרִ֖י וְזַבְדִּֽי׃ 
<a target = '_blank' href='https://geulah.org.il/HaTanach/verse/?verse=105990'/> (8,20)</a> וֶֽאֱלִֽיעֵנַ֥י וְצִלְּתַ֖י וֶֽאֱלִיאֵֽל׃ 
<a target = '_blank' href='https://geulah.org.il/HaTanach/verse/?verse=106000'/> (8,21)</a> וַֽעֲדָיָ֧ה וּבְרָאיָ֛ה וְשִׁמְרָ֖ת בְּנֵ֥י שִׁמְעִֽי׃ 
<a target = '_blank' href='https://geulah.org.il/HaTanach/verse/?verse=106010'/> (8,22)</a> וְיִשְׁפָּ֥ן וָעֵ֖בֶר וֶֽאֱלִיאֵֽל׃ 
<a target = '_blank' href='https://geulah.org.il/HaTanach/verse/?verse=106020'/> (8,23)</a> וְעַבְדֹּ֥ון וְזִכְרִ֖י וְחָנָֽן׃ 
<a target = '_blank' href='https://geulah.org.il/HaTanach/verse/?verse=106030'/> (8,24)</a> וַֽחֲנַנְיָ֥ה וְעֵילָ֖ם וְעַנְתֽתִיָּֽה׃ 
<a target = '_blank' href='https://geulah.org.il/HaTanach/verse/?verse=106040'/> (8,25)</a> וְיִפְדְיָ֥ה וּפְניּ֯אֵ֖ל בְּנֵ֥י שָׁשָֽׁק׃ 
<a target = '_blank' href='https://geulah.org.il/HaTanach/verse/?verse=106050'/> (8,26)</a> וְשַׁמְשְׁרַ֥י וּשְׁחַרְיָ֖ה וַֽעֲתַלְיָֽה׃ 
<a target = '_blank' href='https://geulah.org.il/HaTanach/verse/?verse=106060'/> (8,27)</a> וְיַֽעֲרֶשְׁיָ֧ה וְאֵֽלִיָּ֛ה וְזִכְרִ֖י בְּנֵ֥י יְרֹחָֽם׃ 
<a target = '_blank' href='https://geulah.org.il/HaTanach/verse/?verse=106070'/> (8,28)</a> אֵ֣לֶּה רָאשֵׁ֥י אָבֹ֛ות לְתֹֽלְדֹותָ֖ם רָאשִׁ֑ים אֵ֥לֶּה יָֽשְׁב֖וּ בְּירֽוּשָׁלִָֽם׃    פ 
<a target = '_blank' href='https://geulah.org.il/HaTanach/verse/?verse=106080'/> (8,29)</a> וּבְגִבְעֹ֥ון יָֽשְׁב֖וּ אֲבִ֣י גִבְעֹ֑ון וְשֵׁ֥ם אִשְׁתֹּ֖ו מַֽעֲכָֽה׃ 
<a target = '_blank' href='https://geulah.org.il/HaTanach/verse/?verse=106090'/> (8,30)</a> וּבְנֹ֥ו הַבְּכֹ֖ור עַבְדֹּ֑ון וְצ֥וּר וְקִ֖ישׁ וּבַ֥עַל וְנָדָֽב׃ 
<a target = '_blank' href='https://geulah.org.il/HaTanach/verse/?verse=106100'/> (8,31)</a> וּגְדֹ֥ור וְאַחְיֹו֭ וָזָֽכֶר׃ 
<a target = '_blank' href='https://geulah.org.il/HaTanach/verse/?verse=106110'/> (8,32)</a> וּמִקְלֹ֖ות הֹולִ֣יד אֶת־שִׁמְאָ֑ה וְאַ֣ף הֵ֗מָּה נֶ֧גֶד אֲחֵיהֶ֛ם יָֽשְׁב֥וּ בִיֽרוּשָׁלִַ֖ם עִם־אֲחֵיהֶֽם׃    ס 
<a target = '_blank' href='https://geulah.org.il/HaTanach/verse/?verse=106120'/> (8,33)</a> וְנֵר֙ הֹולִ֣יד אֶת־קִ֔ישׁ וְקִ֖ישׁ הֹולִ֣יד אֶת־שָׁא֑וּל וְשָׁא֗וּל הֹולִ֤יד אֶת־יְהֹֽונָתָן֙ וְאֶת־מַלְכִּי־שׁ֔וּעַ וְאֶת־אֲבִֽינָדָ֖ב וְאֶת־אֶשְׁבָּֽעַל׃ 
<a target = '_blank' href='https://geulah.org.il/HaTanach/verse/?verse=106130'/> (8,34)</a> וּבֶן־יְהֹֽונָתָ֖ן מְרִ֣יב בָּ֑עַל וּמְרִ֥יב בַּ֖עַל הֹולִ֥יד אֶת־מִיכָֽה׃  
<a target = '_blank' href='https://geulah.org.il/HaTanach/verse/?verse=106140'/> (8,35)</a> וּבְנֵ֖י מִיכָ֑ה פִּיתֹ֥ון וָמֶ֖לֶךְ וְתַאְרֵ֥עַ וְאָחָֽז׃ 
<a target = '_blank' href='https://geulah.org.il/HaTanach/verse/?verse=106150'/> (8,36)</a> וְאָחָז֙ הֹולִ֣יד אֶת־יְהֹֽועַדָּ֔ה וִיהֹֽועַדָּ֗ה הֹולִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הֹולִ֥יד אֶת־מֹוצָֽא׃ 
<a target = '_blank' href='https://geulah.org.il/HaTanach/verse/?verse=106160'/> (8,37)</a> וּמֹוצָ֖א הֹולִ֣יד אֶת־בִּנְעָ֑א רָפָ֥ה בְנֹ֛ו אֶלְעָשָׂ֥ה בְנֹ֖ו אָצֵ֥ל בְּנֹֽו׃ 
<a target = '_blank' href='https://geulah.org.il/HaTanach/verse/?verse=106170'/> (8,38)</a> וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמֹותָ֗ם עַזְרִיקָ֖ם ׀ בֹּ֨כְרוּ֨ וְיִשְׁמָעֵ֣אל וּשְׁעַרְיָ֔ה וְעֹֽבַדְיָ֖ה וְחָנָ֑ן כָּל־אֵ֖לֶּה בְּנֵ֥י אָצַֽל׃ 
<a target = '_blank' href='https://geulah.org.il/HaTanach/verse/?verse=106180'/> (8,39)</a> וּבְנֵ֖י עֵ֣שֶׁק אָחִ֑יו אוּלָ֣ם בְּכֹורֹ֔ו יְעוּשׁ֙ הַשֵּׁנִ֔י וֶֽאֱלִיפֶ֖לֶט הַשְּׁלִישִֽׁי׃ 
<a target = '_blank' href='https://geulah.org.il/HaTanach/verse/?verse=106190'/> (8,40)</a> וַיִּֽהְי֣וּ בְנֵֽי־א֠וּלָם אֲנָשִׁ֨ים גִּבֹּֽורֵי־חַ֜יִל דֹּ֣רְכֵי קֶשֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַֽחֲמִשִּׁ֑ים כָּל־אֵ֖לֶּה מִבְּנֵ֥י בִנְיָמִֽן׃  פ 
<a target = '_blank' href='https://geulah.org.il/HaTanach/verse/?verse=106200'/> (9,1)</a> וְכָל־יִשְׂרָאֵל֨ הִתְיַחְשׂ֔וּ וְהִנָּ֣ם כְּתוּבִ֔ים עַל־סֵ֖פֶר מַלְכֵ֣י יִשְׂרָאֵ֑ל וִֽיהוּדָ֛ה הָגְל֥וּ לְבָבֶ֖ל בְּמַעֲלָֽם׃ 
<a target = '_blank' href='https://geulah.org.il/HaTanach/verse/?verse=106210'/> (9,2)</a> וְהַיֹּֽושְׁבִים֙ הָרִ֣אשֹׁנִ֔ים אֲשֶׁ֥ר בַּֽאֲחֻזָתָ֖ם בְּעָֽרֵיהֶ֑ם יִשְׂרָאֵל֨ הַכֹּ֣הֲנִ֔ים הַֽלְוִיִּ֖ם וְהַנְּתִינִֽים׃ 
<a target = '_blank' href='https://geulah.org.il/HaTanach/verse/?verse=106220'/> (9,3)</a> וּבִירֽוּשָׁלִַ֨ם֙ יָֽשְׁב֔וּ מִן־בְּנֵ֥י יְהוּדָ֖ה וּמִן־בְּנֵ֣י בִנְיָמִ֑ן וּמִן־בְּנֵ֥י אֶפְרַ֖יִם וּמְנַשֶּֽׁה׃ 
<a target = '_blank' href='https://geulah.org.il/HaTanach/verse/?verse=106230'/> (9,4)</a> עוּתַ֨י בֶּן־עַמִּיה֤וּד בֶּן־עָמְרִי֙ בֶּן־אִמְרִ֣י בֶן־בָּנִ֔י֯מִן־בְּנֵ֥י פֶ֖רֶץ בֶּן־יְהוּדָֽה׃ 
<a target = '_blank' href='https://geulah.org.il/HaTanach/verse/?verse=106240'/> (9,5)</a> וּמִן־הַשִּׁ֣ילֹנִ֔י עֲשָׂיָ֥ה הַבְּכֹ֖ור וּבָנָֽיו׃ 
<a target = '_blank' href='https://geulah.org.il/HaTanach/verse/?verse=106250'/> (9,6)</a> וּמִן־בְּנֵ֥י זֶ֖רַח יְעוּאֵ֑ל וַֽאֲחֵיהֶ֖ם שֵֽׁשׁ־מֵאֹ֥ות וְתִשְׁעִֽים׃ 
<a target = '_blank' href='https://geulah.org.il/HaTanach/verse/?verse=106260'/> (9,7)</a> וּמִן־בְּנֵ֖י בִּנְיָמִ֑ן סַלּוּא֙ בֶּן־מְשֻׁלָּ֔ם בֶּן־הֹֽודַוְיָ֖ה בֶּן־הַסְּנֻאָֽה׃ 
<a target = '_blank' href='https://geulah.org.il/HaTanach/verse/?verse=106270'/> (9,8)</a> וְיִבְנְיָה֙ בֶּן־יְרֹחָ֔ם וְאֵלָ֥ה בֶן־עֻזִּ֖י בֶּן־מִכְרִ֑י וּמְשֻׁלָּם֙ בֶּן־שְׁפַטְיָ֔ה בֶּן־רְעוּאֵ֖ל בֶּן־יִבְנִיָּֽה׃ 
<a target = '_blank' href='https://geulah.org.il/HaTanach/verse/?verse=106280'/> (9,9)</a> וַֽאֲחֵיהֶם֙ לְתֹ֣לְדֹותָ֔ם תְּשַׁ֥ע מֵאֹ֖ות וַֽחֲמִשִּׁ֣ים וְשִׁשָּׁ֑ה כָּל־אֵ֣לֶּה אֲנָשִׁ֔ים רָאשֵׁ֥י אָבֹ֖ות לְבֵ֥ית אֲבֹֽתֵיהֶֽם׃    ס 
<a target = '_blank' href='https://geulah.org.il/HaTanach/verse/?verse=106290'/> (9,10)</a> וּמִן־הַכֹּֽהֲנִ֑ים יְדַעְיָ֥ה וִיהֹֽויָרִ֖יב וְיָכִֽין׃ 
<a target = '_blank' href='https://geulah.org.il/HaTanach/verse/?verse=106300'/> (9,11)</a> וַֽעֲזַרְיָ֨ה בֶן־חִלְקִיָּ֜ה בֶּן־מְשֻׁלָּ֣ם בֶּן־צָדֹ֗וק בֶּן־מְרָיֹות֙ בֶּן־אֲחִיט֔וּב נְגִ֖יד בֵּ֥ית הָֽאֱלֹהִֽים׃    ס 
<a target = '_blank' href='https://geulah.org.il/HaTanach/verse/?verse=106310'/> (9,12)</a> וַֽעֲדָיָה֙ בֶּן־יְרֹחָ֔ם בֶּן־פַּשְׁח֖וּר בֶּן־מַלְכִּיָּ֑ה וּמַעְשַׂ֨י בֶּן־עֲדִיאֵ֧ל בֶּן־יַחְזֵ֛רָה בֶּן־מְשֻׁלָּ֥ם בֶּן־מְשִׁלֵּמִ֖ית בֶּן־אִמֵּֽר׃ 
<a target = '_blank' href='https://geulah.org.il/HaTanach/verse/?verse=106320'/> (9,13)</a> וַֽאֲחֵיהֶ֗ם רָאשִׁים֙ לְבֵ֣ית אֲבֹותָ֔ם אֶ֕לֶף וּשְׁבַ֥ע מֵאֹ֖ות וְשִׁשִּׁ֑ים גִּבֹּ֣ורֵי חֵ֔יל מְלֶ֖אכֶת עֲבֹודַ֥ת בֵּית־הָֽאֱלֹהִֽים׃ ס 
<a target = '_blank' href='https://geulah.org.il/HaTanach/verse/?verse=106330'/> (9,14)</a> וּמִן־הַֽלְוִיִּ֑ם שְׁמַֽעְיָ֧ה בֶן־חַשּׁ֛וּב בֶּן־עַזְרִיקָ֥ם בֶּן־חֲשַׁבְיָ֖ה מִן־בְּנֵ֥י מְרָרִֽי׃ 
<a target = '_blank' href='https://geulah.org.il/HaTanach/verse/?verse=106340'/> (9,15)</a> וּבַקְבַּקַּ֥ר חֶ֖רֶשׁ וְגָלָ֑ל וּמַתַּנְיָה֙ בֶּן־מִיכָ֔א בֶּן־זִכְרִ֖י בֶּן־אָסָֽף׃ 
<a target = '_blank' href='https://geulah.org.il/HaTanach/verse/?verse=106350'/> (9,16)</a> וְעֹֽבַדְיָה֙ בֶּֽן־שְׁמַעְיָ֔ה בֶּן־גָּלָ֖ל בֶּן־יְדוּת֑וּן וּבֶֽרֶכְיָ֤ה בֶן־אָסָא֙ בֶּן־אֶלְקָנָ֔ה הַיֹּושֵׁ֖ב בְּחַצְרֵ֥י נְטֹֽופָתִֽי׃ 
<a target = '_blank' href='https://geulah.org.il/HaTanach/verse/?verse=106360'/> (9,17)</a> וְהַשֹּֽׁעֲרִים֙ שַׁלּ֣וּם וְעַקּ֔וּב וְטַלְמֹ֖ון וַֽאֲחִימָ֑ן וַֽאֲחִיהֶ֖ם שַׁלּ֥וּם הָרֹֽאשׁ׃ 
<a target = '_blank' href='https://geulah.org.il/HaTanach/verse/?verse=106370'/> (9,18)</a> וְֽעַד־הֵ֔נָּה בְּשַׁ֥עַר הַמֶּ֖לֶךְ מִזְרָ֑חָה הֵ֚מָּה הַשֹּׁ֣עֲרִ֔ים לְמַֽחֲנֹ֖ות בְּנֵ֥י לֵוִֽי׃ 
<a target = '_blank' href='https://geulah.org.il/HaTanach/verse/?verse=106380'/> (9,19)</a> וְשַׁלּ֣וּם בֶּן־קֹ֠ורֵא בֶּן־אֶבְיָסָ֨ף בֶּן־קֹ֜רַח  וְאֶחָ֧יו לְבֵית־אָבִ֣יו הַקָּרְחִ֗ים עַ֚ל מְלֶ֣אכֶת הָֽעֲבֹודָ֔ה שֹֽׁמְרֵ֥י הַסִּפִּ֖ים לָאֹ֑הֶל וַֽאֲבֹֽתֵיהֶם֙ עַל־מַֽחֲנֵ֣ה יְהוָֹ֔ה שֹֽׁמְרֵ֖י הַמָּבֹֽוא׃ 
<a target = '_blank' href='https://geulah.org.il/HaTanach/verse/?verse=106390'/> (9,20)</a> וּפִֽינְחָ֣ס בֶּן־אֶלְעָזָ֗ר נָגִ֨יד הָיָ֧ה עֲלֵיהֶ֛ם לְפָנִ֖ים יְהֹוָֹ֥ה ׀ עִמֹּֽו׃ 
<a target = '_blank' href='https://geulah.org.il/HaTanach/verse/?verse=106400'/> (9,21)</a> זְכַרְיָה֙ בֶּ֣ן מְשֶׁלֶמְיָ֔ה שֹׁעֵ֥ר פֶּ֖תַח לְאֹ֥הֶל מֹועֵֽד׃ 
<a target = '_blank' href='https://geulah.org.il/HaTanach/verse/?verse=106410'/> (9,22)</a> כֻּלָּ֤ם הַבְּרוּרִים֙ לְשֹֽׁעֲרִ֣ים בַּסִּפִּ֔ים מָאתַ֖יִם וּשְׁנֵ֣ים עָשָׂ֑ר הֵ֤מָּה בְחַצְרֵיהֶם֙ הִתְיַחְשָׂ֔ם הֵ֣מָּה יִסַּ֥ד דָּוִ֛יד וּשְׁמוּאֵ֥ל הָֽרֹאֶ֖ה בֶּֽאֱמוּנָתָֽם׃ 
<a target = '_blank' href='https://geulah.org.il/HaTanach/verse/?verse=106420'/> (9,23)</a> וְהֵ֨ם וּבְנֵיהֶ֜ם עַל־הַשְּׁעָרִ֧ים לְבֵֽית־יְהֹוָֹ֛ה לְבֵ֥ית הָאֹ֖הֶל לְמִשְׁמָרֹֽות׃ 
<a target = '_blank' href='https://geulah.org.il/HaTanach/verse/?verse=106430'/> (9,24)</a> לְאַרְבַּ֣ע רוּחֹ֔ות יִֽהְי֖וּ הַשֹּֽׁעֲרִ֑ים מִזְרָ֥ח יָ֖מָּה צָפֹ֥ונָה וָנֶֽגְבָּה׃ 
<a target = '_blank' href='https://geulah.org.il/HaTanach/verse/?verse=106440'/> (9,25)</a> וַֽאֲחֵיהֶ֨ם בְּחַצְרֵיהֶ֜ם לָבֹ֨וא לְשִׁבְעַ֧ת הַיָּמִ֛ים מֵעֵ֥ת אֶל־עֵ֖ת עִם־אֵֽלֶּה׃ 
<a target = '_blank' href='https://geulah.org.il/HaTanach/verse/?verse=106450'/> (9,26)</a> כִּ֣י בֶֽאֱמוּנָ֞ה הֵ֗מָּה אַרְבַּעַת֨ גִּבֹּרֵ֣י הַשֹּֽׁעֲרִ֔ים הֵ֖ם הַֽלְוִיִּ֑ם וְהָיוּ֙ עַל־הַלְּשָׁכֹ֔ות וְעַ֥ל הָאֹֽוצְרֹ֖ות בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=106460'/> (9,27)</a> וּסְבִיבֹ֥ות בֵּית־הָֽאֱלֹהִ֖ים יָלִ֑ינוּ כִּֽי־עֲלֵיהֶ֣ם מִשְׁמֶ֔רֶת וְהֵ֥ם עַל־הַמַּפְתֵּ֖חַ וְלַבֹּ֥קֶר לַבֹּֽקֶר׃ 
<a target = '_blank' href='https://geulah.org.il/HaTanach/verse/?verse=106470'/> (9,28)</a> וּמֵהֶ֖ם עַל־כְּלֵ֣י הָֽעֲבֹדָ֑ה כִּ֚י בְּמִסְפָּ֣ר יְבִיא֔וּם וּבְמִסְפָּ֖ר יֹֽוצִיאֽוּם׃ 
<a target = '_blank' href='https://geulah.org.il/HaTanach/verse/?verse=106480'/> (9,29)</a> וּמֵהֶ֗ם מְמֻנִּים֨ עַל־הַכֵּלִ֔ים וְעַ֖ל כָּל־כְּלֵ֣י הַקֹּ֑דֶשׁ וְעַל־הַסֹּ֨לֶת֙ וְהַיַּ֣יִן וְהַשֶּׁ֔מֶן וְהַלְּבֹונָ֖ה וְהַבְּשָׂמִֽים׃ 
<a target = '_blank' href='https://geulah.org.il/HaTanach/verse/?verse=106490'/> (9,30)</a> וּמִן־בְּנֵי֙ הַכֹּ֣הֲנִ֔ים רֹקְחֵ֥י הַמִּרְקַ֖חַת לַבְּשָׂמִֽים׃ 
<a target = '_blank' href='https://geulah.org.il/HaTanach/verse/?verse=106500'/> (9,31)</a> וּמַתִּתְיָה֙ מִן־הַֽלְוִיִּ֔ם ה֥וּא הַבְּכֹ֖ור לְשַׁלֻּ֣ם הַקָּרְחִ֑י בֶּֽאֱמוּנָ֕ה עַ֖ל מַֽעֲשֵׂ֥ה הַֽחֲבִתִּֽים׃ 
<a target = '_blank' href='https://geulah.org.il/HaTanach/verse/?verse=106510'/> (9,32)</a> וּמִן־בְּנֵ֧י הַקְּהָתִ֛י מִן־אֲחֵיהֶ֖ם עַל־לֶ֣חֶם הַמַּֽעֲרָ֑כֶת לְהָכִ֖ין שַׁבַּ֥֯ת שַׁבָּֽת׃    ס 
<a target = '_blank' href='https://geulah.org.il/HaTanach/verse/?verse=106520'/> (9,33)</a> וְאֵ֣לֶּה הַ֠מְשֹֽׁרְרִים רָאשֵׁ֨י אָבֹ֧ות לַֽלְוִיִּ֛ם בַּלְּשָׁכֹ֖ת פְּטיּ֯רִ֑ים כִּֽי־יֹומָ֥ם וָלַ֛יְלָה עֲלֵיהֶ֖ם בַּמְּלָאכָֽה׃ 
<a target = '_blank' href='https://geulah.org.il/HaTanach/verse/?verse=106530'/> (9,34)</a> אֵלֶּה֩ רָאשֵׁ֨י הָֽאָבֹ֧ות לַֽלְוִיִּ֛ם לְתֹֽלְדֹותָ֖ם רָאשִׁ֑ים אֵ֖לֶּה יָֽשְׁב֥וּ בִירֽוּשָׁלִָֽם׃  ס 
<a target = '_blank' href='https://geulah.org.il/HaTanach/verse/?verse=106540'/> (9,35)</a> וּבְגִבְעֹ֛ון יָֽשְׁב֥וּ אֲבִי־גִבְעֹ֖ון יְעִו֯אֵ֑ל וְשֵׁ֥ם אִשְׁתֹּ֖ו מַֽעֲכָֽה׃ 
<a target = '_blank' href='https://geulah.org.il/HaTanach/verse/?verse=106550'/> (9,36)</a> וּבְנֹ֥ו הַבְּכֹ֖ור עַבְדֹּ֑ון וְצ֣וּר וְקִ֔ישׁ וּבַ֥עַל וְנֵ֖ר וְנָדָֽב׃ 
<a target = '_blank' href='https://geulah.org.il/HaTanach/verse/?verse=106560'/> (9,37)</a> וּגְדֹ֣ור וְאַחְיֹ֔ו וּזְכַרְיָ֖ה וּמִקְלֹֽות׃ 
<a target = '_blank' href='https://geulah.org.il/HaTanach/verse/?verse=106570'/> (9,38)</a> וּמִקְלֹ֖ות  הֹולִ֣יד אֶת־שִׁמְאָ֑ם וְאַף־הֵ֗ם נֶ֧גֶד אֲחֵיהֶ֛ם יָֽשְׁב֥וּ בִירֽוּשָׁלִַ֖ם עִם־אֲחֵיהֶֽם׃    ס 
<a target = '_blank' href='https://geulah.org.il/HaTanach/verse/?verse=106580'/> (9,39)</a> וְנֵר֙ הֹולִ֣יד אֶת־קִ֔ישׁ וְקִ֖ישׁ הֹולִ֣יד אֶת־שָׁא֑וּל וְשָׁא֗וּל הֹולִ֤יד אֶת־יְהֹֽונָתָן֙ וְאֶת־מַלְכִּי־שׁ֔וּעַ וְאֶת־אֲבִֽינָדָ֖ב וְאֶת־אֶשְׁבָּֽעַל׃ 
<a target = '_blank' href='https://geulah.org.il/HaTanach/verse/?verse=106590'/> (9,40)</a> וּבֶן־יְהֹֽונָתָ֖ן מְרִ֣יב בָּ֑עַל וּמְרִי־בַ֖עַל הֹולִ֥יד אֶת־מִיכָֽה׃ 
<a target = '_blank' href='https://geulah.org.il/HaTanach/verse/?verse=106600'/> (9,41)</a> וּבְנֵ֖י מִיכָ֑ה פִּיתֹ֥ן וָמֶ֖לֶךְ וְתַחְרֵֽעַ׃ 
<a target = '_blank' href='https://geulah.org.il/HaTanach/verse/?verse=106610'/> (9,42)</a> וְאָחָז֙ הֹולִ֣יד אֶת־יַעְרָ֔ה וְיַעְרָ֗ה הֹולִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הֹולִ֥יד אֶת־מֹוצָֽא׃ 
<a target = '_blank' href='https://geulah.org.il/HaTanach/verse/?verse=106620'/> (9,43)</a> וּמֹוצָ֖א הֹולִ֣יד אֶת־בִּנְעָ֑א וּרְפָיָ֥ה בְנֹ֛ו אֶלְעָשָׂ֥ה בְנֹ֖ו אָצֵ֥ל בְּנֹֽו׃ 
<a target = '_blank' href='https://geulah.org.il/HaTanach/verse/?verse=106630'/> (9,44)</a> וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמֹותָ֗ם עַזְרִיקָ֥ם ׀ בֹּ֨כְרוּ֙ וְיִשְׁמָעֵ֣אל וּשְׁעַרְיָ֔ה וְעֹֽבַדְיָ֖ה וְחָנָ֑ן אֵ֖לֶּה בְּנֵ֥י אָצַֽל׃  פ 
<a target = '_blank' href='https://geulah.org.il/HaTanach/verse/?verse=106640'/> (10,1)</a> וּפְלִשְׁתִּ֖ים נִלְחֲמ֣וּ בְיִשְׂרָאֵ֑ל וַיָּ֤נָס אִישׁ־יִשְׂרָאֵל֨ מִפְּנֵ֣י פְלִשְׁתִּ֔ים וַיִּפְּל֥וּ חֲלָלִ֖ים בְּהַ֥ר גִּלְבֹּֽעַ׃ 
<a target = '_blank' href='https://geulah.org.il/HaTanach/verse/?verse=106650'/> (10,2)</a> וַיַּדְבְּק֣וּ פְלִשְׁתִּ֔ים אַֽחֲרֵ֥י שָׁא֖וּל וְאַֽחֲרֵ֣י בָנָ֑יו וַיַּכּ֣וּ פְלִשְׁתִּ֗ים אֶת־יֹֽונָתָ֧ן וְאֶת־אֲבִֽינָדָ֛ב וְאֶת־מַלְכִּי־שׁ֖וּעַ בְּנֵ֥י שָׁאֽוּל׃ 
<a target = '_blank' href='https://geulah.org.il/HaTanach/verse/?verse=106660'/> (10,3)</a> וַתִּכְבַּ֤ד הַמִּלְחָמָה֙ עַל־שָׁא֔וּל וַיִּמְצָאֻ֥הוּ הַמֹּורִ֖ים בַּקָּ֑שֶׁת וַיָּ֖חֶל מִן־הַיֹּורִֽים׃ 
<a target = '_blank' href='https://geulah.org.il/HaTanach/verse/?verse=106670'/> (10,4)</a> וַיֹּ֣אמֶר שָׁאוּל֩ אֶל־נֹשֵׂ֨א כֵלָ֜יו שְׁלֹ֥ף חַרְבְּךָ֣ ׀ וְדָקְרֵ֣נִי בָ֗הּ פֶּן־יָבֹ֜אוּ הָֽעֲרֵלִ֤ים הָאֵ֨לֶּה֙ וְהִתְעַלְּלוּ־בִ֔י וְלֹ֤א אָבָה֙ נֹשֵׂ֣א כֵלָ֔יו כִּ֥י יָרֵ֖א מְאֹ֑ד וַיִּקַּ֤ח שָׁאוּל֨ אֶת־הַחֶ֔רֶב וַיִּפֹּ֖ל עָלֶֽיהָ׃ 
<a target = '_blank' href='https://geulah.org.il/HaTanach/verse/?verse=106680'/> (10,5)</a> וַיַּ֥רְא נֹשֵֽׂא־כֵלָ֖יו כִּ֣י מֵ֣ת שָׁא֑וּל וַיִּפֹּ֥ל גַּם־ה֛וּא עַל־הַחֶ֖רֶב וַיָּמֹֽת׃ 
<a target = '_blank' href='https://geulah.org.il/HaTanach/verse/?verse=106690'/> (10,6)</a> וַיָּ֤מָת שָׁאוּל֨ וּשְׁל֣שֶׁת בָּנָ֔יו וְכָל־בֵּיתֹ֖ו יַחְדָּ֥ו מֵֽתוּ׃ 
<a target = '_blank' href='https://geulah.org.il/HaTanach/verse/?verse=106700'/> (10,7)</a> וַ֠יִּרְאוּ כָּל־אִ֨ישׁ יִשְׂרָאֵ֤ל אֲשֶׁר־בָּעֵ֨מֶק֙ כִּ֣י נָ֔סוּ וְכִי־מֵ֖תוּ שָׁא֣וּל וּבָנָ֑יו וַיַּֽעַזְב֤וּ עָרֵיהֶם֙ וַיָּנֻ֔סוּ וַיָּבֹ֣אוּ פְלִשְׁתִּ֔ים וַיֵּֽשְׁב֖וּ בָּהֶֽם׃    ס 
<a target = '_blank' href='https://geulah.org.il/HaTanach/verse/?verse=106710'/> (10,8)</a> וַיְהִי֙ מִמָּֽחֳרָ֔ת וַיָּבֹ֨אוּ֨ פְלִשְׁתִּ֔ים לְפַשֵּׁ֖ט אֶת־הַֽחֲלָלִ֑ים וַיִּמְצְא֤וּ אֶת־שָׁאוּל֨ וְאֶת־בָּנָ֔יו נֹֽפְלִ֖ים בְּהַ֥ר גִּלְבֹּֽעַ׃ 
<a target = '_blank' href='https://geulah.org.il/HaTanach/verse/?verse=106720'/> (10,9)</a> וַיַּ֨פְשִׁיטֻ֔הוּ וַיִּשְׂא֥וּ אֶת־רֹאשֹׁ֖ו וְאֶת־כֵּלָ֑יו וַיְשַׁלְּח֨וּ בְאֶֽרֶץ־פְלִשְׁתִּ֜ים  סָבִ֗יב לְבַשֵּׂ֛ר אֶת־עֲצַבֵּיהֶ֖ם וְאֶת־הָעָֽם׃ 
<a target = '_blank' href='https://geulah.org.il/HaTanach/verse/?verse=106730'/> (10,10)</a> וַיָּשִׂ֨ימוּ֙ אֶת־כֵּלָ֔יו בֵּ֖ית אֱלֹֽהֵיהֶ֑ם וְאֶת־גֻּלְגָּֽלְתֹּ֥ו תָֽקְע֖וּ בֵּ֥ית דָּגֹֽון׃    ס 
<a target = '_blank' href='https://geulah.org.il/HaTanach/verse/?verse=106740'/> (10,11)</a> וַיִּשְׁמְע֔וּ כֹּ֖ל יָבֵ֣שׁ גִּלְעָ֑ד אֵ֛ת כָּל־אֲשֶׁר־עָשׂ֥וּ פְלִשְׁתִּ֖ים לְשָׁאֽוּל׃ 
<a target = '_blank' href='https://geulah.org.il/HaTanach/verse/?verse=106750'/> (10,12)</a> וַיָּקוּמוּ֮ כָּל־אִ֣ישׁ חַיִל֒ וַיִּשְׂא֞וּ אֶת־גּוּפַ֣ת שָׁא֗וּל וְאֵת֙ גּוּפֹ֣ת בָּנָ֔יו וַיְבִיא֖וּם יָבֵ֑ישָׁה וַיִּקְבְּר֨וּ אֶת־עַצְמֹֽותֵ֜יהֶם תַּ֤חַת הָֽאֵלָה֙ בְּיָבֵ֔שׁ וַיָּצ֖וּמוּ שִׁבְעַ֥ת יָמִֽים׃ 
<a target = '_blank' href='https://geulah.org.il/HaTanach/verse/?verse=106760'/> (10,13)</a> וַיָּ֣מָת שָׁא֗וּל בְּמַֽעֲלֹו֙ אֲשֶׁר־מָעַ֣ל בַּיהוָֹ֔ה עַל־דְּבַ֥ר יְהֹוָֹ֖ה אֲשֶׁ֣ר לֹֽא־שָׁמָ֑ר וְגַם־לִשְׁאֹ֥ול בָּאֹ֖וב לִדְרֹֽושׁ׃ 
<a target = '_blank' href='https://geulah.org.il/HaTanach/verse/?verse=106770'/> (10,14)</a> וְלֹֽא־דָרַ֥שׁ בַּֽיהוָֹ֖ה וַיְמִיתֵ֑הוּ וַיַּסֵּב֙ אֶת־הַמְּלוּכָ֔ה לְדָוִ֖יד בֶּן־יִשָֽׁי׃  פ 
<a target = '_blank' href='https://geulah.org.il/HaTanach/verse/?verse=106780'/> (11,1)</a> וַיִּקָּבְצ֧וּ כָל־יִשְׂרָאֵ֛ל אֶל־דָּוִ֖יד חֶבְרֹ֣ונָה לֵאמֹ֑ר הִנֵּ֛ה עַצְמְךָ֥ וּבְשָֽׂרְךָ֖ אֲנָֽחְנוּ׃ 
<a target = '_blank' href='https://geulah.org.il/HaTanach/verse/?verse=106790'/> (11,2)</a> גַּם־תְּמֹ֣ול גַּם־שִׁלְשֹׁ֗ום גַּ֚ם בִּֽהְיֹ֣ות שָׁא֣וּל מֶ֔לֶךְ אַתָּ֛ה הַמֹּוצִ֥יא וְהַמֵּבִ֖יא אֶת־יִשְׂרָאֵ֑ל וַיֹּאמֶר֩ יְהֹוָֹ֨ה אֱלֹהֶ֜יךָ לְךָ֗ אַתָּ֨ה תִרְעֶ֤ה אֶת־עַמִּי֙ אֶת־יִשְׂרָאֵ֔ל וְאַתָּה֙ תִּֽהְיֶ֣ה נָגִ֔יד עַ֖ל עַמִּ֥י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=106800'/> (11,3)</a> וַ֠יָּבֹאוּ כָּל־זִקְנֵ֨י יִשְׂרָאֵ֤ל אֶל־הַמֶּ֨לֶךְ֙ חֶבְרֹ֔ונָה וַיִּכְרֹת֩ לָהֶ֨ם דָּוִ֥יד בְּרִ֛ית בְּחֶבְרֹ֖ון לִפְנֵ֣י יְהֹוָ֑ה וַיִּמְשְׁח֨וּ אֶת־דָּוִ֤יד לְמֶ֨לֶךְ֙ עַל־יִשְׂרָאֵ֔ל כִּדְבַ֥ר יְהֹוָ֖ה בְּיַד־שְׁמוּאֵֽל׃    ס 
<a target = '_blank' href='https://geulah.org.il/HaTanach/verse/?verse=106810'/> (11,4)</a> וַיֵּ֨לֶךְ דָּוִ֧יד וְכָל־יִשְׂרָאֵ֛ל יְרֽוּשָׁלִַ֖ם הִ֣יא יְב֑וּס וְשָׁם֙ הַיְבוּסִ֔י יֽשְׁבֵ֖י הָאָֽרֶץ׃ 
<a target = '_blank' href='https://geulah.org.il/HaTanach/verse/?verse=106820'/> (11,5)</a> וַיֹּ֨אמְר֜וּ יֽשְׁבֵ֤י יְבוּס֙ לְדָוִ֔יד לֹ֥א תָבֹ֖וא הֵ֑נָּה וַיִּלְכֹּ֤ד דָּוִיד֙ אֶת־מְצֻדַ֣ת צִיֹּ֔ון הִ֖יא עִ֥יר דָּוִֽיד׃ 
<a target = '_blank' href='https://geulah.org.il/HaTanach/verse/?verse=106830'/> (11,6)</a> וַיֹּ֣אמֶר דָּוִ֔יד כָּל־מַכֵּ֤ה יְבוּסִי֨ בָּרִ֣אשֹׁונָ֔ה יִֽהְיֶ֥ה לְרֹ֖אשׁ וּלְשָׂ֑ר וַיַּ֧עַל בָּרִֽאשֹׁונָ֛ה יֹואָ֥ב בֶּן־צְרוּיָ֖ה וַיְהִ֥י לְרֹֽאשׁ׃ 
<a target = '_blank' href='https://geulah.org.il/HaTanach/verse/?verse=106840'/> (11,7)</a> וַיֵּ֥שֶׁב דָּוִ֖יד בַּמְצָ֑ד עַל־כֵּ֥ן קָֽרְאוּ־לֹ֖ו עִ֥יר דָּוִֽיד׃ 
<a target = '_blank' href='https://geulah.org.il/HaTanach/verse/?verse=106850'/> (11,8)</a> וַיִּ֤בֶן הָעִיר֙ מִסָּבִ֔יב מִן־הַמִּלֹּ֖וא וְעַד־הַסָּבִ֑יב וְיֹואָ֕ב יְחַיֶּ֖ה אֶת־שְׁאָ֥ר הָעִֽיר׃ 
<a target = '_blank' href='https://geulah.org.il/HaTanach/verse/?verse=106860'/> (11,9)</a> וַיֵּ֥לֶךְ דָּוִ֖יד הָלֹ֣וךְ וְגָדֹ֑ול וַיֽהוָֹ֥ה צְבָאֹ֖ות עִמֹּֽו׃  פ 
<a target = '_blank' href='https://geulah.org.il/HaTanach/verse/?verse=106870'/> (11,10)</a> וְאֵ֨לֶּה רָאשֵׁ֤י הַגִּבֹּרִים֙ אֲשֶׁ֣ר לְדָוִ֔יד הַמִּֽתְחַזְּקִ֨ים עִמֹּ֧ו בְמַלְכוּתֹ֛ו עִם־כָּל־יִשְׂרָאֵ֖ל לְהַמְלִיכֹ֑ו כִּדְבַ֥ר יְהֹוָ֖ה עַל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=106880'/> (11,11)</a> וְאֵ֛לֶּה מִסְפַּ֥ר הַגִּבֹּרִ֖ים אֲשֶׁ֣ר לְדָוִ֑יד יָֽשָׁבְעָ֣ם בֶּן־חַכְמֹונִ֗י רֹ֚אשׁ הַשָּׁ֣לִו֯שִׁ֔ים הֽוּא־עֹורֵ֧ר אֶת־חֲנִיתֹ֛ו עַל־שְׁלֽשׁ־מֵאֹ֥ות חָלָ֖ל בְּפַ֥עַם אֶחָֽת׃ 
<a target = '_blank' href='https://geulah.org.il/HaTanach/verse/?verse=106890'/> (11,12)</a> וְאַֽחֲרָ֛יו אֶלְעָזָ֥ר בֶּן־דֹּודֹ֖ו הָֽאֲחֹוחִ֑י ה֖וּא בִּשְׁלֹושָׁ֥ה הַגִּבֹּרִֽים׃ 
<a target = '_blank' href='https://geulah.org.il/HaTanach/verse/?verse=106900'/> (11,13)</a> הֽוּא־הָיָ֨ה עִם־דָּוִ֜יד בַּפַּ֣ס דַּמִּ֗ים וְהַפְּלִשְׁתִּים֙ נֶֽאֶסְפוּ־שָׁ֣ם לַמִּלְחָמָ֔ה וַתְּהִ֛י חֶלְקַ֥ת הַשָּׂדֶ֖ה מְלֵאָ֣ה שְׂעֹורִ֑ים וְהָעָ֥ם נָ֖סוּ מִפְּנֵ֥י פְלִשְׁתִּֽים׃ 
<a target = '_blank' href='https://geulah.org.il/HaTanach/verse/?verse=106910'/> (11,14)</a> וַיִּתְיַצְּב֤וּ בְתֹֽוךְ־הַֽחֶלְקָה֙ וַיַּצִּיל֔וּהָ וַיַּכּ֖וּ אֶת־פְּלִשְׁתִּ֑ים וַיֹּ֥ושַׁע יְהֹוָ֖ה תְּשׁוּעָ֥ה גְדֹולָֽה׃ 
<a target = '_blank' href='https://geulah.org.il/HaTanach/verse/?verse=106920'/> (11,15)</a> וַיֵּֽרְד֡וּ שְֽׁלֹושָׁה֩ מִן־הַשְּׁלֹושִׁ֨ים רֹ֤אשׁ עַל־הַצֻּר֙ אֶל־דָּוִ֔יד אֶל־מְעָרַ֖ת עֲדֻלָּ֑ם וּמַֽחֲנֵ֣ה פְלִשְׁתִּ֔ים חֹנָ֖ה בְּעֵ֥מֶק רְפָאִֽים׃ 
<a target = '_blank' href='https://geulah.org.il/HaTanach/verse/?verse=106930'/> (11,16)</a> וְדָוִ֖יד אָ֣ז בַּמְּצוּדָ֑ה וּנְצִ֣יב פְּלִשְׁתִּ֔ים אָ֖ז בְּבֵ֥ית לָֽחֶם׃ 
<a target = '_blank' href='https://geulah.org.il/HaTanach/verse/?verse=106940'/> (11,17)</a> וַיִּתְאָ֥ו דָּוִ֖יד וַיֹּאמַ֑ר מִ֚י יַשְׁקֵ֣נִי מַ֔יִם מִבֹּ֥ור בֵּית־לֶ֖חֶם אֲשֶׁ֥ר בַּשָּֽׁעַר׃ 
<a target = '_blank' href='https://geulah.org.il/HaTanach/verse/?verse=106950'/> (11,18)</a> וַיִּבְקְע֨וּ הַשְּׁלשָׁ֜ה בְּמַֽחֲנֵ֣ה פְלִשְׁתִּ֗ים וַיִּשְׁאֲבוּ־מַ֨יִם֙ מִבֹּ֤ור בֵּית־לֶ֨חֶם֙ אֲשֶׁ֣ר בַּשַּׁ֔עַר וַיִּשְׂא֖וּ וַיָּבִ֣אוּ אֶל־דָּוִ֑יד וְלֹֽא־אָבָ֤ה דָוִיד֙ לִשְׁתֹּותָ֔ם וַיְנַסֵּ֥ךְ אֹתָ֖ם לַֽיהוָֹֽה׃ 
<a target = '_blank' href='https://geulah.org.il/HaTanach/verse/?verse=106960'/> (11,19)</a> וַיֹּ֡אמֶר חָלִילָה֩ לִּ֨י מֵֽאֱלֹהַ֜י מֵֽעֲשֹׂ֣ות זֹ֗את הֲדַ֣ם הָֽאֲנָשִׁים֩ הָאֵ֨לֶּה אֶשְׁתֶּ֤ה בְנַפְשֹׁותָם֙ כִּ֣י בְנַפְשֹׁותָ֣ם הֱבִיא֔וּם וְלֹ֥א אָבָ֖ה לִשְׁתֹּותָ֑ם אֵ֣לֶּה עָשׂ֔וּ שְׁל֖שֶׁת הַגִּבֹּורִֽים׃ 
<a target = '_blank' href='https://geulah.org.il/HaTanach/verse/?verse=106970'/> (11,20)</a> וְאַבְשַׁ֣י אֲחִֽי־יֹואָ֗ב ה֚וּא הָיָה֙ רֹ֣אשׁ הַשְּׁלֹושָׁ֔ה וְהוּא֙ עֹורֵ֣ר אֶת־חֲנִיתֹ֔ו עַל־שְׁל֥שׁ מֵאֹ֖ות חָלָ֑ל וְלֹֽא֯־שֵׁ֖ם בַּשְּׁלֹושָֽׁה׃ 
<a target = '_blank' href='https://geulah.org.il/HaTanach/verse/?verse=106980'/> (11,21)</a> מִן־הַשְּׁלֹושָׁ֤ה בַשְּׁנַ֨יִם֙ נִכְבָּ֔ד וַיְהִ֥י לָהֶ֖ם לְשָׂ֑ר וְעַד־הַשְּׁלשָׁ֖ה לֹ֥א בָֽא׃ 
<a target = '_blank' href='https://geulah.org.il/HaTanach/verse/?verse=106990'/> (11,22)</a> בְּנָיָ֨ה בֶן־יְהֹֽויָדָ֧ע בֶּן־אִישׁ־חַ֛יִל רַב־פְּעָלִ֖ים מִן־קַבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִיאֵל֨ מֹואָ֔ב וְ֠הוּא יָרַ֞ד וְהִכָּ֧ה אֶת־הָֽאֲרִ֛י בְּתֹ֥וךְ הַבֹּ֖ור בְּיֹ֥ום הַשָּֽׁלֶג׃ 
<a target = '_blank' href='https://geulah.org.il/HaTanach/verse/?verse=107000'/> (11,23)</a> וְה֣וּא הִכָּה֩ אֶת־הָאִ֨ישׁ הַמִּצְרִ֜י אִ֥ישׁ מִדָּ֣ה ׀ חָמֵ֣שׁ בָּֽאַמָּ֗ה וּבְיַ֨ד הַמִּצְרִ֤י חֲנִית֙ כִּמְנֹ֣ור אֹֽרְגִ֔ים וַיֵּ֥רֶד אֵלָ֖יו בַּשָּׁ֑בֶט וַיִּגְזֹ֤ל אֶת־הַֽחֲנִית֙ מִיַּ֣ד הַמִּצְרִ֔י וַיַּֽהַרְגֵ֖הוּ בַּֽחֲנִיתֹֽו׃ 
<a target = '_blank' href='https://geulah.org.il/HaTanach/verse/?verse=107010'/> (11,24)</a> אֵ֣לֶּה עָשָׂ֔ה בְּנָיָ֖הוּ בֶּן־יְהֹֽויָדָ֑ע וְלֹ֥ו שֵׁ֖ם בִּשְׁלֹושָׁ֥ה הַגִּבֹּרִֽים׃ 
<a target = '_blank' href='https://geulah.org.il/HaTanach/verse/?verse=107020'/> (11,25)</a> מִן־הַשְּׁלֹושִׁ֗ים הִנֹּ֤ו נִכְבָּד֙ ה֔וּא וְאֶל־הַשְּׁלֹושָׁ֖ה לֹֽא־בָ֑א וַיְשִׂימֵ֥הוּ דָוִ֖יד עַל־מִשְׁמַעְתֹּֽו׃ 
<a target = '_blank' href='https://geulah.org.il/HaTanach/verse/?verse=107030'/> (11,26)</a> וְגִבֹּורֵ֖י הַֽחֲיָלִ֑ים עֲשָׂהאֵל֨ אֲחִ֣י יֹואָ֔ב אֶלְחָנָ֥ן בֶּן־דֹּודֹ֖ו מִבֵּ֥ית לָֽחֶם׃ 
<a target = '_blank' href='https://geulah.org.il/HaTanach/verse/?verse=107040'/> (11,27)</a> שַׁמֹּות֙ הַֽהֲרֹורִ֔י חֶ֖לֶץ הַפְּלֹונִֽי׃ 
<a target = '_blank' href='https://geulah.org.il/HaTanach/verse/?verse=107050'/> (11,28)</a> עִירָ֤א בֶן־עִקֵּשׁ֙ הַתְּקֹועִ֔י אֲבִיעֶ֖זֶר הָֽעַנְּתֹותִֽי׃ 
<a target = '_blank' href='https://geulah.org.il/HaTanach/verse/?verse=107060'/> (11,29)</a> סִבְּכַי֙ הַחֻ֣שָׁתִ֔י עִילַ֖י הָֽאֲחֹוחִֽי׃ 
<a target = '_blank' href='https://geulah.org.il/HaTanach/verse/?verse=107070'/> (11,30)</a> מַֽהֲרַי֙ הַנְּטֹ֣ופָתִ֔י חֵ֥לֶד בֶּֽן־בַּֽעֲנָ֖ה הַנְּטֹֽופָתִֽי׃ 
<a target = '_blank' href='https://geulah.org.il/HaTanach/verse/?verse=107080'/> (11,31)</a> אִיתַ֣י בֶּן־רִיבַ֗י מִגִּבְעַת֭ בְּנֵ֣י בִנְיָמִ֑ן  בְּנָיָ֖ה הַפַּרְעָֽתֹנִֽי׃ 
<a target = '_blank' href='https://geulah.org.il/HaTanach/verse/?verse=107090'/> (11,32)</a> חוּרַי֙ מִנַּ֣חֲלֵי גָ֔עַשׁ אֲבִיאֵ֖ל הָֽעַרְבָתִֽי׃ 
<a target = '_blank' href='https://geulah.org.il/HaTanach/verse/?verse=107100'/> (11,33)</a> עַזְמָ֨וֶת֙ הַבַּֽחֲרוּמִ֔י אֶלְיַחְבָּ֖א הַשַּֽׁעַלְבֹנִֽי׃ 
<a target = '_blank' href='https://geulah.org.il/HaTanach/verse/?verse=107110'/> (11,34)</a> בְּנֵ֗י הָשֵׁם֙ הַגִּ֣זֹונִ֔י יֹֽונָתָ֥ן בֶּן־שָׁגֵ֖י הַֽהֲרָרִֽי׃ 
<a target = '_blank' href='https://geulah.org.il/HaTanach/verse/?verse=107120'/> (11,35)</a> אֲחִיאָ֧ם בֶּן־שָׂכָ֛ר הַֽהֲרָרִ֖י אֱלִיפַ֥ל בֶּן־אֽוּר׃ 
<a target = '_blank' href='https://geulah.org.il/HaTanach/verse/?verse=107130'/> (11,36)</a> חֵ֚פֶר הַמְּכֵ֣רָתִ֔י אֲחִיָּ֖ה הַפְּלֹנִֽי׃ 
<a target = '_blank' href='https://geulah.org.il/HaTanach/verse/?verse=107140'/> (11,37)</a> חֶצְרֹו֙ הַכַּרְמְלִ֔י נַֽעֲרַ֖י בֶּן־אֶזְבָּֽי׃ 
<a target = '_blank' href='https://geulah.org.il/HaTanach/verse/?verse=107150'/> (11,38)</a> יֹואֵל֨ אֲחִ֣י נָתָ֔ן מִבְחָ֖ר בֶּן־חַגְרִֽי׃ 
<a target = '_blank' href='https://geulah.org.il/HaTanach/verse/?verse=107160'/> (11,39)</a> צֶ֖לֶק הָֽעַמֹּונִ֑י נַחְרַי֙ הַבֵּ֣רֹתִ֔י נֹשֵׂ֕א כְּלֵ֖י יֹואָ֥ב בֶּן־צְרוּיָֽה׃ 
<a target = '_blank' href='https://geulah.org.il/HaTanach/verse/?verse=107170'/> (11,40)</a> עִירָא֙ הַיִּתְרִ֔י גָּרֵ֖ב הַיִּתְרִֽי׃ 
<a target = '_blank' href='https://geulah.org.il/HaTanach/verse/?verse=107180'/> (11,41)</a> אוּרִיָּה֙ הַֽחִתִּ֔י זָבָ֖ד בֶּן־אַחְלָֽי׃ 
<a target = '_blank' href='https://geulah.org.il/HaTanach/verse/?verse=107190'/> (11,42)</a> עֲדִינָ֨א בֶן־שִׁיזָ֜א הָרֽאוּבֵנִ֗י רֹ֛אשׁ לָרֽאוּבֵנִ֖י וְעָלָ֥יו שְׁלֹושִֽׁים׃ 
<a target = '_blank' href='https://geulah.org.il/HaTanach/verse/?verse=107200'/> (11,43)</a> חָנָן֙ בֶּֽן־מַֽעֲכָ֔ה וְיֹֽושָׁפָ֖ט הַמִּתְנִֽי׃ 
<a target = '_blank' href='https://geulah.org.il/HaTanach/verse/?verse=107210'/> (11,44)</a> עֻזִיָּ֖א הָֽעַשְׁתְּרָתִ֑י שָׁמָע֙ וִֽיעִו֯אֵ֔ל  בְּנֵ֖י חֹותָ֥ם הָֽעֲרֹֽעֵרִֽי׃ 
<a target = '_blank' href='https://geulah.org.il/HaTanach/verse/?verse=107220'/> (11,45)</a> יְדִֽיעֲאֵל֨ בֶּן־שִׁמְרִ֔י וְיֹוחָ֥א אָחִ֖יו הַתִּיצִֽי׃ 
<a target = '_blank' href='https://geulah.org.il/HaTanach/verse/?verse=107230'/> (11,46)</a> אֱלִיאֵל֨ הַמַּֽחֲוִ֔ים וִֽירִיבַ֥י וְיֹֽושַׁוְיָ֖ה בְּנֵ֣י אֶלְנָ֑עַם וְיִתְמָ֖ה הַמֹּֽואָבִֽי׃ 
<a target = '_blank' href='https://geulah.org.il/HaTanach/verse/?verse=107240'/> (11,47)</a> אֱלִיאֵ֣ל וְעֹובֵ֔ד וְיַֽעֲשִׂיאֵ֖ל הַמְּצֹֽבָיָֽה׃  פ 
<a target = '_blank' href='https://geulah.org.il/HaTanach/verse/?verse=107250'/> (12,1)</a> וְאֵ֗לֶּה הַבָּאִ֤ים אֶל־דָּוִיד֙ לְצִיקְלָ֔ג עֹ֣וד עָצ֔וּר מִפְּנֵ֖י שָׁא֣וּל בֶּן־קִ֑ישׁ וְהֵמָּה֙ בַּגִּבֹּורִ֔ים עֹֽזְרֵ֖י הַמִּלְחָמָֽה׃ 
<a target = '_blank' href='https://geulah.org.il/HaTanach/verse/?verse=107260'/> (12,2)</a> נ֣שְׁקֵי קֶ֗שֶׁת מַיְמִינִ֤ים וּמַשְׂמִאלִים֙ בָּֽאֲבָנִ֔ים וּבַֽחִצִּ֖ים בַּקָּ֑שֶׁת מֵֽאֲחֵ֥י שָׁא֖וּל מִבִּנְיָמִֽן׃ 
<a target = '_blank' href='https://geulah.org.il/HaTanach/verse/?verse=107270'/> (12,3)</a> הָרֹ֨אשׁ אֲחִיעֶ֜זֶר וְיֹואָ֗שׁ בְּנֵי֙ הַשְּׁמָעָ֣ה הַגִּבְעָתִ֔י וִֽיזִו֯אֵ֥ל וָפֶ֖לֶט בְּנֵ֣י עַזְמָ֑וֶת וּבְרָכָ֕ה וְיֵה֖וּא הָֽעֲנְתֹתִֽי׃ 
<a target = '_blank' href='https://geulah.org.il/HaTanach/verse/?verse=107280'/> (12,4)</a> וְיִשְׁמַעְיָ֧ה הַגִּבְעֹונִ֛י גִּבֹּ֥ור בַּשְּׁלשִׁ֖ים וְעַל־הַשְּׁלשִׁ֑ים וְיִרְמְיָ֤ה וְיַֽחֲזִיאֵ֙ל וְיֹ֣וחָנָ֔ן וְיֹֽוזָבָ֖ד הַגְּדֵֽרָתִֽי׃ 
<a target = '_blank' href='https://geulah.org.il/HaTanach/verse/?verse=107290'/> (12,4)</a>  
<a target = '_blank' href='https://geulah.org.il/HaTanach/verse/?verse=107300'/> (12,5)</a> אֶלְעוּזַ֤י וִֽירִימֹות֙ וּבְעַלְיָ֣ה וּשְׁמַרְיָ֔הוּ וּשְׁפַטְיָ֖הוּ הַֽחֲרִו֯פִֽי׃ 
<a target = '_blank' href='https://geulah.org.il/HaTanach/verse/?verse=107310'/> (12,6)</a> אֶלְקָנָ֡ה וְ֠יִשִּׁיָּהוּ וַֽעֲזַרְאֵ֧ל וְיֹועֶ֛זֶר וְיָֽשָׁבְעָ֖ם הַקָּרְחִֽים׃ 
<a target = '_blank' href='https://geulah.org.il/HaTanach/verse/?verse=107320'/> (12,7)</a> וְיֹֽועֵאלָ֧ה וּזְבַדְיָ֛ה בְּנֵ֥י יְרֹחָ֖ם מִן־הַגְּדֹֽור׃ 
<a target = '_blank' href='https://geulah.org.il/HaTanach/verse/?verse=107330'/> (12,8)</a> וּמִן־הַגָּדִ֡י נִבְדְּל֣וּ אֶל־דָּוִיד֩ לַמְצַ֨ד מִדְבָּ֜רָה גִּבֹּרֵ֣י הַחַ֗יִל אַנְשֵׁ֤י צָבָא֙ לַמִּלְחָמָ֔ה עֹֽרְכֵ֥י צִנָּ֖ה וָרֹ֑מַח וּפְנֵ֤י אַרְיֵה֙ פְּנֵיהֶ֔ם וְכִצְבָאיִ֥ם עַל־הֶֽהָרִ֖ים לְמַהֵֽר׃ 
<a target = '_blank' href='https://geulah.org.il/HaTanach/verse/?verse=107340'/> (12,9)</a> עֵ֖זֶר הָרֹ֑אשׁ עֹֽבַדְיָה֨ הַשֵּׁנִ֔י אֱלִיאָ֖ב הַשְּׁלִישִֽׁי׃ 
<a target = '_blank' href='https://geulah.org.il/HaTanach/verse/?verse=107350'/> (12,10)</a> מִשְׁמַנָּה֙ הָֽרְבִיעִ֔י יִרְמְיָ֖ה הַֽחֲמִשִֽׁי׃ 
<a target = '_blank' href='https://geulah.org.il/HaTanach/verse/?verse=107360'/> (12,11)</a> עַתַּי֨ הַשִּׁשִּׁ֔י אֱלִיאֵ֖ל הַשְּׁבִעִֽי׃ 
<a target = '_blank' href='https://geulah.org.il/HaTanach/verse/?verse=107370'/> (12,12)</a> יֹֽוחָנָן֙ הַשְּׁמִינִ֔י אֶלְזָבָ֖ד הַתְּשִׁיעִֽי׃ 
<a target = '_blank' href='https://geulah.org.il/HaTanach/verse/?verse=107380'/> (12,13)</a> יִרְמְיָ֨הוּ֨ הָֽעֲשִׂירִ֔י מַכְבַּנַּ֖י עַשְׁתֵּ֥י עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=107390'/> (12,14)</a> אֵ֥לֶּה מִבְּנֵי־גָ֖ד רָאשֵׁ֣י הַצָּבָ֑א אֶחָ֤ד לְמֵאָה֙ הַקָּטָ֔ן וְהַגָּדֹ֖ול לְאָֽלֶף׃ 
<a target = '_blank' href='https://geulah.org.il/HaTanach/verse/?verse=107400'/> (12,15)</a> אֵ֣לֶּה הֵ֗ם אֲשֶׁ֨ר עָֽבְר֤וּ אֶת־הַיַּרְדֵּן֙ בַּחֹ֣דֶשׁ הָֽרִאשֹׁ֔ון וְה֥וּא מְמַלֵּ֖א עַל־כָּל־גְּדֹי֯תָ֑יו וַיַּבְרִ֨יחוּ֨ אֶת־כָּל־הָֽעֲמָקִ֔ים לַמִּזְרָ֖ח וְלַמַּֽעֲרָֽב׃ 
<a target = '_blank' href='https://geulah.org.il/HaTanach/verse/?verse=107410'/> (12,16)</a> וַיָּבֹ֗אוּ מִן־בְּנֵ֤י בִנְיָמִן֨ וִֽיהוּדָ֔ה עַד־לַמְצָ֖ד לְדָוִֽיד׃ 
<a target = '_blank' href='https://geulah.org.il/HaTanach/verse/?verse=107420'/> (12,17)</a> וַיֵּצֵ֣א דָוִיד֮ לִפְנֵיהֶם֒ וַיַּ֨עַן֙ וַיֹּ֣אמֶר לָהֶ֔ם אִם־לְשָׁלֹ֞ום בָּאתֶ֤ם אֵלַי֨ לְעָזְרֵ֔נִי יִֽהְיֶה־לִּ֧י עֲלֵיכֶ֛ם לֵבָ֖ב לְיָ֑חַד וְאִם־לְרַמֹּותַ֣נִי לְצָרַ֗י בְּלֹ֤א חָמָס֙ בְּכַפַּ֔י יֵ֛רֶא אֱלֹהֵ֥י אֲבֹותֵ֖ינוּ וְיֹוכַֽח׃ 
<a target = '_blank' href='https://geulah.org.il/HaTanach/verse/?verse=107430'/> (12,18)</a> וְר֣וּחַ לָבְשָׁ֗ה אֶת־עֲמָשַׂי֮ רֹ֣אשׁ הַשָּֽׁלִו֯שִׁים֒ לְךָ֤ דָוִיד֙ וְעִמְּךָ֣ בֶן־יִשַׁ֔י שָׁ֙לֹום ׀ שָׁלֹ֜ום לְךָ֗ וְשָׁלֹום֙ לְעֹ֣זְרֶ֔ךָ כִּ֥י עֲזָֽרְךָ֖ אֱלֹהֶ֑יךָ וַיְקַבְּלֵ֣ם דָּוִ֔יד וַיִּתְּנֵ֖ם בְּרָאשֵׁ֥י הַגְּדֽוּד׃  ס 
<a target = '_blank' href='https://geulah.org.il/HaTanach/verse/?verse=107440'/> (12,19)</a> וּמִמְּנַשֶּׁ֞ה נָֽפְל֣וּ עַל־דָּוִ֗יד בְּבֹאֹ֨ו עִם־פְּלִשְׁתִּ֧ים עַל־שָׁא֛וּל לַמִּלְחָמָ֖ה וְלֹ֣א עֲזָרֻ֑ם כִּ֣י בְעֵצָ֗ה שִׁלְּחֻ֜הוּ סַרְנֵ֤י פְלִשְׁתִּים֙ לֵאמֹ֔ר בְּרָאשֵׁ֕ינוּ יִפֹּ֖ול אֶל־אֲדֹנָ֥יו שָׁאֽוּל׃ 
<a target = '_blank' href='https://geulah.org.il/HaTanach/verse/?verse=107450'/> (12,20)</a> בְּלֶכְתֹּ֣ו אֶל־צִיקְלַ֗ג נָֽפְל֣וּ עָלָ֣יו ׀ מִמְּנַשֶּׁ֡ה עַ֠דְנַח וְיֹֽוזָבָ֤ד וִידִֽיעֲאֵל֨ וּמִֽיכָאֵ֣ל וְיֹֽוזָבָ֔ד וֶֽאֱלִיה֖וּא וְצִלְּתָ֑י רָאשֵׁ֥י הָֽאֲלָפִ֖ים אֲשֶׁ֥ר לִמְנַשֶּֽׁה׃ 
<a target = '_blank' href='https://geulah.org.il/HaTanach/verse/?verse=107460'/> (12,21)</a> וְהֵ֗מָּה עָֽזְר֤וּ עִם־דָּוִיד֨ עַֽל־הַגְּד֔וּד כִּֽי־גִבֹּ֥ורֵי חַ֖יִל כֻּלָּ֑ם וַיִּֽהְי֥וּ שָׂרִ֖ים בַּצָּבָֽא׃ 
<a target = '_blank' href='https://geulah.org.il/HaTanach/verse/?verse=107470'/> (12,22)</a> כִּ֚י לְעֶת־יֹ֣ום בְּיֹ֔ום יָבֹ֥אוּ עַל־דָּוִ֖יד לְעָזְרֹ֑ו עַד־לְמַֽחֲנֶ֥ה גָדֹ֖ול כְּמַֽחֲנֵ֥ה אֱלֹהִֽים׃  פ 
<a target = '_blank' href='https://geulah.org.il/HaTanach/verse/?verse=107480'/> (12,23)</a> וְ֠אֵלֶּה מִסְפְּרֵ֞י רָאשֵׁ֤י הֶֽחָלוּץ֙ לַצָּבָ֔א בָּ֥אוּ עַל־דָּוִ֖יד חֶבְרֹ֑ונָה  לְהָסֵ֞ב מַלְכ֥וּת שָׁא֛וּל אֵלָ֖יו כְּפִ֥י יְהֹוָֽה׃    ס 
<a target = '_blank' href='https://geulah.org.il/HaTanach/verse/?verse=107490'/> (12,24)</a> בְּנֵ֣י יְהוּדָ֔ה נֹֽשְׂאֵ֥י צִנָּ֖ה וָרֹ֑מַח שֵׁ֧שֶׁת אֲלָפִ֛ים וּשְׁמֹנֶ֥ה מֵאֹ֖ות חֲלוּצֵ֥י צָבָֽא׃    ס 
<a target = '_blank' href='https://geulah.org.il/HaTanach/verse/?verse=107500'/> (12,25)</a> מִן־בְּנֵ֣י שִׁמְעֹ֗ון גִּבֹּ֤ורֵי חַ֖יִל לַצָּבָ֑א שִׁבְעַ֥ת אֲלָפִ֖ים וּמֵאָֽה׃    ס 
<a target = '_blank' href='https://geulah.org.il/HaTanach/verse/?verse=107510'/> (12,26)</a> מִן־בְּנֵי֙ הַלֵּוִ֔י אַרְבַּ֥עַת אֲלָפִ֖ים וְשֵׁ֥שׁ מֵאֹֽות׃    ס 
<a target = '_blank' href='https://geulah.org.il/HaTanach/verse/?verse=107520'/> (12,27)</a> וִיהֹֽויָדָ֖ע הַנָּגִ֣יד לְאַֽהֲרֹ֑ן וְעִמֹּ֕ו שְׁל֥שֶׁת  אֲלָפִ֖ים וּשְׁבַ֥ע מֵאֹֽות׃    ס 
<a target = '_blank' href='https://geulah.org.il/HaTanach/verse/?verse=107530'/> (12,28)</a> וְצָדֹ֥וק נַ֖עַר גִּבֹּ֣ור חָ֑יִל וּבֵֽית־אָבִ֥יו שָׂרִ֖ים עֶשְׂרִ֥ים וּשְׁנָֽיִם׃    ס 
<a target = '_blank' href='https://geulah.org.il/HaTanach/verse/?verse=107540'/> (12,29)</a> וּמִן־בְּנֵ֧י בִנְיָמִ֛ן אֲחֵ֥י שָׁא֖וּל שְׁל֣שֶׁת אֲלָפִ֑ים וְעַד־הֵ֨נָּה֙ מַרְבִּיתָ֔ם שֹֽׁמְרִ֕ים מִשְׁמֶ֖רֶת בֵּ֥ית שָׁאֽוּל׃    ס 
<a target = '_blank' href='https://geulah.org.il/HaTanach/verse/?verse=107550'/> (12,30)</a> וּמִן־בְּנֵ֣י אֶפְרַ֔יִם עֶשְׂרִ֥ים אֶ֖לֶף וּשְׁמֹונֶ֣ה מֵאֹ֑ות גִּבֹּ֣ורֵי חַ֔יִל אַנְשֵׁ֥י שֵׁמֹ֖ות לְבֵ֥ית אֲבֹותָֽם׃    פ 
<a target = '_blank' href='https://geulah.org.il/HaTanach/verse/?verse=107560'/> (12,31)</a> וּמֵֽחֲצִי֨ מַטֵּ֣ה מְנַשֶּׁ֔ה שְׁמֹונָ֥ה עָשָׂ֖ר אָ֑לֶף אֲשֶׁ֤ר נִקְּבוּ֙ בְּשֵׁמֹ֔ות לָבֹ֖וא לְהַמְלִ֥יךְ אֶת־דָּוִֽיד׃    ס 
<a target = '_blank' href='https://geulah.org.il/HaTanach/verse/?verse=107570'/> (12,32)</a> וּמִבְּנֵ֣י יִשָּׂשכָ֗ר יֹֽודְעֵ֤י בִינָה֙ לַֽעִתִּ֔ים לָדַ֖עַת מַה־יַּֽעֲשֶׂ֣ה יִשְׂרָאֵ֑ל רָֽאשֵׁיהֶ֣ם מָאתַ֔יִם וְכָל־אֲחֵיהֶ֖ם עַל־פִּיהֶֽם׃    ס 
<a target = '_blank' href='https://geulah.org.il/HaTanach/verse/?verse=107580'/> (12,33)</a> מִזְּבֻל֞וּן יֹֽוצְאֵ֣י צָבָ֗א עֹֽרְכֵ֧י מִלְחָמָ֛ה בְּכָל־כְּלֵ֥י מִלְחָמָ֖ה חֲמִשִּׁ֣ים אָ֑לֶף וְלַֽעֲדֹ֖ר בְּלֹֽא־לֵ֥ב וָלֵֽב׃    ס 
<a target = '_blank' href='https://geulah.org.il/HaTanach/verse/?verse=107590'/> (12,34)</a> וּמִנַּפְתָּלִ֖י שָׂרִ֣ים אָ֑לֶף וְעִמָּהֶם֙ בְּצִנָּ֣ה וַֽחֲנִ֔ית שְׁלשִׁ֥ים וְשִׁבְעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=107600'/> (12,35)</a> וּמִן־הַדָּנִי֙ עֹֽרְכֵ֣י מִלְחָמָ֔ה עֶשְׂרִים־וּשְׁמֹונָ֥ה אֶ֖לֶף וְשֵׁ֥שׁ מֵאֹֽות׃    ס 
<a target = '_blank' href='https://geulah.org.il/HaTanach/verse/?verse=107610'/> (12,36)</a> וּמֵֽאָשֵׁ֗ר יֹֽוצְאֵ֥י צָבָ֛א לַֽעֲרֹ֥ךְ מִלְחָמָ֖ה אַרְבָּעִ֥ים אָֽלֶף׃    ס 
<a target = '_blank' href='https://geulah.org.il/HaTanach/verse/?verse=107620'/> (12,37)</a> וּמֵעֵ֣בֶר לַ֠יַּרְדֵּן מִן־הָרֽאוּבֵנִ֨י וְהַגָּדִ֜י וַֽחֲצִ֣י ׀ שֵׁ֣בֶט מְנַשֶּׁ֗ה בְּכֹל֨ כְּלֵי֙ צְבָ֣א מִלְחָמָ֔ה מֵאָ֥ה וְעֶשְׂרִ֖ים אָֽלֶף׃ 
<a target = '_blank' href='https://geulah.org.il/HaTanach/verse/?verse=107630'/> (12,38)</a> כָּל־אֵ֜לֶּה אַנְשֵׁ֥י מִלְחָמָה֮ עֹֽדְרֵ֣י מַֽעֲרָכָה֒ בְּלֵבָ֤ב שָׁלֵם֙ בָּ֣אוּ חֶבְרֹ֔נָה לְהַמְלִ֥יךְ אֶת־דָּוִ֖יד עַל־כָּל־יִשְׂרָאֵ֑ל וְ֠גַם כָּל־שֵׁרִ֧֯ית יִשְׂרָאֵ֛ל לֵ֥ב אֶחָ֖ד לְהַמְלִ֥יךְ אֶת־דָּוִֽיד׃ 
<a target = '_blank' href='https://geulah.org.il/HaTanach/verse/?verse=107640'/> (12,39)</a> וַיִּֽהְיוּ־שָׁ֤ם עִם־דָּוִיד֨ יָמִ֣ים שְׁלֹושָׁ֔ה אֹֽכְלִ֖ים וְשֹׁותִ֑ים כִּֽי־הֵכִ֥ינוּ לָהֶ֖ם אֲחֵיהֶֽם׃ 
<a target = '_blank' href='https://geulah.org.il/HaTanach/verse/?verse=107650'/> (12,40)</a> וְגַ֣ם הַקְּרֹובִים־אֲ֠לֵיהֶם עַד־יִשָׂשכָ֨ר וּזְבֻל֜וּן וְנַפְתָּלִ֗י מְבִיאִ֣ים לֶ֡חֶם בַּֽחֲמֹורִ֣ים וּבַגְּמַלִּ֣ים וּבַפְּרָדִ֣ים ׀ וּבַבָּקָ֡ר מַֽאֲכַל־קֶ֠מַח דְּבֵלִ֨ים וְצִמּוּקִ֜ים וְיַ֧יִן וְשֶׁ֛מֶן וּבָקָ֥ר וְצֹ֖אן לָרֹ֑ב כִּ֥י שִׂמְחָ֖ה בְּיִשְׂרָאֵֽל׃  פ 
<a target = '_blank' href='https://geulah.org.il/HaTanach/verse/?verse=107660'/> (13,1)</a> וַיִּוָּעַ֣ץ דָּוִ֗יד עִם־שָׂרֵ֧י הָֽאֲלָפִ֛ים וְהַמֵּאֹ֖ות לְכָל־נָגִֽיד׃ 
<a target = '_blank' href='https://geulah.org.il/HaTanach/verse/?verse=107670'/> (13,2)</a> וַיֹּ֨אמֶר דָּוִ֜יד לְכֹ֣ל ׀ קְהַ֣ל יִשְׂרָאֵ֗ל אִם־עֲלֵי֙כֶם טֹ֜וב וּמִן־יְהֹוָ֣ה אֱלֹהֵ֗ינוּ נִפְרְצָה֙ נִשְׁלְחָ֞ה עַל־אַחֵ֣ינוּ הַנִּשְׁאָרִ֗ים בְּכֹל֨ אַרְצֹ֣ות יִשְׂרָאֵ֔ל וְעִמָּהֶ֛ם הַכֹּֽהֲנִ֥ים וְהַֽלְוִיִּ֖ם בְּעָרֵ֣י מִגְרְשֵׁיהֶ֑ם וְיִקָּֽבְצ֖וּ אֵלֵֽינוּ׃ 
<a target = '_blank' href='https://geulah.org.il/HaTanach/verse/?verse=107680'/> (13,3)</a> וְנָסֵ֛בָּה אֶת־אֲרֹ֥ון אֱלֹהֵ֖ינוּ אֵלֵ֑ינוּ כִּי־לֹ֥א דְרַשְׁנֻ֖הוּ בִּימֵ֥י שָׁאֽוּל׃ 
<a target = '_blank' href='https://geulah.org.il/HaTanach/verse/?verse=107690'/> (13,4)</a> וַיֹּֽאמְר֥וּ כָל־הַקָּהָ֖ל לַֽעֲשֹׂ֣ות כֵּ֑ן כִּֽי־יָשַׁ֥ר הַדָּבָ֖ר בְּעֵינֵ֥י כָל־הָעָֽם׃ 
<a target = '_blank' href='https://geulah.org.il/HaTanach/verse/?verse=107700'/> (13,5)</a> וַיַּקְהֵ֤ל דָּוִיד֙ אֶת־כָּל־יִשְׂרָאֵ֔ל מִן־שִׁיחֹ֥ור מִצְרַ֖יִם וְעַד־לְבֹ֣וא חֲמָ֑ת לְהָבִיא֨ אֶת־אֲרֹ֣ון הָֽאֱלֹהִ֔ים מִקִּרְיַ֖ת יְעָרִֽים׃ 
<a target = '_blank' href='https://geulah.org.il/HaTanach/verse/?verse=107710'/> (13,6)</a> וַיַּ֨עַל דָּוִ֤ד וְכָל־יִשְׂרָאֵל֨ בַּֽעֲלָ֔תָה אֶל־קִרְיַ֥ת יְעָרִ֖ים אֲשֶׁ֣ר לִֽיהוּדָ֑ה לְהַֽעֲלֹ֣ות מִשָּׁ֗ם אֵת֩ אֲרֹ֨ון הָֽאֱלֹהִ֧ים ׀ יְהֹוָ֛ה יֹושֵׁ֥ב הַכְּרוּבִ֖ים אֲשֶׁר־נִקְרָ֥א שֵֽׁם׃ 
<a target = '_blank' href='https://geulah.org.il/HaTanach/verse/?verse=107720'/> (13,7)</a> וַיַּרְכִּ֜יבוּ אֶת־אֲרֹ֤ון הָֽאֱלֹהִים֨ עַל־עֲגָלָ֣ה חֲדָשָׁ֔ה מִבֵּ֖ית אֲבִֽינָדָ֑ב וְעֻזָּ֣א וְאַחְיֹ֔ו נֹֽהֲגִ֖ים בָּֽעֲגָלָֽה׃ 
<a target = '_blank' href='https://geulah.org.il/HaTanach/verse/?verse=107730'/> (13,8)</a> וְדָוִ֣יד וְכָל־יִשְׂרָאֵ֗ל מְשַֽׂחֲקִ֛ים לִפְנֵ֥י הָֽאֱלֹהִ֖ים בְּכָל־עֹ֑ז וּבְשִׁירִ֤ים וּבְכִנֹּרֹות֙ וּבִנְבָלִ֣ים וּבְתֻפִּ֔ים וּבִמְצִלְתַּ֖יִם וּבַֽחֲצֹֽצְרֹֽות׃ 
<a target = '_blank' href='https://geulah.org.il/HaTanach/verse/?verse=107740'/> (13,9)</a> וַיָּבֹ֖אוּ עַד־גֹּ֣רֶן כִּידֹ֑ן וַיִּשְׁלַ֨ח עֻזָּ֜א אֶת־יָדֹ֗ו לֶֽאֱחֹז֙ אֶת־הָ֣אָרֹ֔ון כִּ֥י שָֽׁמְט֖וּ הַבָּקָֽר׃ 
<a target = '_blank' href='https://geulah.org.il/HaTanach/verse/?verse=107750'/> (13,10)</a> וַיִּֽחַר־אַ֤ף יְהֹוָה֙ בְּעֻזָּ֔א וַיַּכֵּ֕הוּ עַ֛ל אֲשֶׁר־שָׁלַ֥ח יָדֹ֖ו עַל־הָאָרֹ֑ון וַיָּ֥מָת שָׁ֖ם לִפְנֵ֥י אֱלֹהִֽים׃ 
<a target = '_blank' href='https://geulah.org.il/HaTanach/verse/?verse=107760'/> (13,11)</a> וַיִּ֣חַר לְדָוִ֔יד כִּֽי־פָרַ֧ץ יְהֹוָ֛ה פֶּ֖רֶץ בְּעֻזָּ֑א וַיִּקְרָ֞א לַמָּקֹ֤ום הַהוּא֙ פֶּ֣רֶץ עֻזָּ֔א עַ֖ד הַיֹּ֥ום הַזֶּֽה׃ 
<a target = '_blank' href='https://geulah.org.il/HaTanach/verse/?verse=107770'/> (13,12)</a> וַיִּירָ֤א דָוִיד֙ אֶת־הָֽאֱלֹהִ֔ים בַּיֹּ֥ום הַה֖וּא לֵאמֹ֑ר הֵ֚יךְ אָבִ֣יא אֵלַ֔י אֵ֖ת אֲרֹ֥ון הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=107780'/> (13,13)</a> וְלֹֽא־הֵסִ֨יר דָּוִ֧יד אֶת־הָֽאָרֹ֛ון אֵלָ֖יו אֶל־עִ֣יר דָּוִ֑יד וַיַּטֵּ֕הוּ אֶל־בֵּֽית־עֹבֵ֥ד אֱדֹ֖ם הַגִּתִּֽי׃ 
<a target = '_blank' href='https://geulah.org.il/HaTanach/verse/?verse=107790'/> (13,14)</a> וַיֵּשֶׁב֩ אֲרֹ֨ון הָֽאֱלֹהִ֜ים עִם־בֵּ֨ית עֹבֵד־אֱדֹ֛ם בְּבֵיתֹ֖ו שְׁלשָׁ֣ה חֳדָשִׁ֑ים וַיְבָ֧רֶךְ יְהֹוָ֛ה אֶת־בֵּ֥ית עֹבֵד־אֱדֹ֖ם וְאֶת־כָּל־אֲשֶׁר־לֹֽו׃  פ 
<a target = '_blank' href='https://geulah.org.il/HaTanach/verse/?verse=107800'/> (14,1)</a> וַ֠יִּשְׁלַח חיּ֯רָ֨ם מֶֽלֶךְ־צֹ֥ר מַלְאָכִים֮ אֶל־דָּוִיד֒ וַֽעֲצֵ֣י אֲרָזִ֔ים וְחָֽרָשֵׁ֣י קִ֔יר וְחָֽרָשֵׁ֖י עֵצִ֑ים לִבְנֹ֥ות לֹ֖ו בָּֽיִת׃ 
<a target = '_blank' href='https://geulah.org.il/HaTanach/verse/?verse=107810'/> (14,2)</a> וַיֵּ֣דַע דָּוִ֔יד כִּֽי־הֱכִינֹ֧ו יְהֹוָ֛ה לְמֶ֖לֶךְ עַל־יִשְׂרָאֵ֑ל כִּֽי־נִשֵּׂ֤את לְמַ֨עְלָה֙ מַלְכוּתֹ֔ו בַּֽעֲב֖וּר עַמֹּ֥ו יִשְׂרָאֵֽל׃  ס 
<a target = '_blank' href='https://geulah.org.il/HaTanach/verse/?verse=107820'/> (14,3)</a> וַיִּקַּ֨ח דָּוִ֥יד עֹ֛וד נָשִׁ֖ים בִּירֽוּשָׁלִָ֑ם וַיֹּ֧ולֶד דָּוִ֛יד עֹ֖וד בָּנִ֥ים וּבָנֹֽות׃ 
<a target = '_blank' href='https://geulah.org.il/HaTanach/verse/?verse=107830'/> (14,4)</a> וְאֵ֙לֶּה֙ שְׁמֹ֣ות הַֽיְלוּדִ֔ים אֲשֶׁ֥ר הָיוּ־לֹ֖ו בִּירֽוּשָׁלִָ֑ם שַׁמּ֣וּעַ וְשֹׁובָ֔ב נָתָ֖ן וּשְׁלֹמֹֽה׃ 
<a target = '_blank' href='https://geulah.org.il/HaTanach/verse/?verse=107840'/> (14,5)</a> וְיִבְחָ֥ר וֶאֱלִישׁ֖וּעַ וְאֶלְפָּֽלֶט׃ 
<a target = '_blank' href='https://geulah.org.il/HaTanach/verse/?verse=107850'/> (14,6)</a> וְנֹ֥גַהּ וְנֶ֖פֶג וְיָפִֽיעַ׃ 
<a target = '_blank' href='https://geulah.org.il/HaTanach/verse/?verse=107860'/> (14,7)</a> וֶֽאֱלִֽישָׁמָ֥ע וּבְעֶלְיָדָ֖ע וֶֽאֱלִיפָֽלֶט׃ 
<a target = '_blank' href='https://geulah.org.il/HaTanach/verse/?verse=107870'/> (14,8)</a> וַיִּשְׁמְע֣וּ פְלִשְׁתִּ֗ים כִּֽי־נִמְשַׁ֨ח דָּוִ֤יד לְמֶ֨לֶךְ֙ עַל־כָּל־יִשְׂרָאֵ֔ל וַיַּֽעֲל֥וּ כָל־פְּלִשְׁתִּ֖ים לְבַקֵּ֣שׁ אֶת־דָּוִ֑יד וַיִּשְׁמַ֣ע דָּוִ֔יד וַיֵּצֵ֖א לִפְנֵיהֶֽם׃ 
<a target = '_blank' href='https://geulah.org.il/HaTanach/verse/?verse=107880'/> (14,9)</a> וּפְלִשְׁתִּ֖ים בָּ֑אוּ וַיִּפְשְׁט֖וּ בְּעֵ֥מֶק רְפָאִֽים׃ 
<a target = '_blank' href='https://geulah.org.il/HaTanach/verse/?verse=107890'/> (14,10)</a> וַיִּשְׁאַ֨ל דָּוִ֤יד בֵּֽאלֹהִים֙ לֵאמֹ֔ר הַאֶֽעֱלֶה֙ עַל־פְּלִשְׁתִּ֔יי֯ם וּנְתַתָּ֖ם בְּיָדִ֑י וַיֹּ֨אמֶר לֹ֤ו יְהֹוָה֙ עֲלֵ֔ה וּנְתַתִּ֖ים בְּיָדֶֽךָ׃ 
<a target = '_blank' href='https://geulah.org.il/HaTanach/verse/?verse=107900'/> (14,11)</a> וַיַּֽעֲל֥וּ בְּבַֽעַל־פְּרָצִים֮ וַיַּכֵּ֣ם שָׁ֣ם דָּוִיד֒ וַיֹּ֣אמֶר דָּוִ֔יד פָּרַ֨ץ הָֽאֱלֹהִ֧ים אֶת־אֹֽויְבַ֛י בְּיָדִ֖י כְּפֶ֣רֶץ מָ֑יִם עַל־כֵּ֗ן קָֽרְא֛וּ שֵׁם־הַמָּקֹ֥ום הַה֖וּא בַּ֥עַל פְּרָצִֽים׃ 
<a target = '_blank' href='https://geulah.org.il/HaTanach/verse/?verse=107910'/> (14,12)</a> וַיַּֽעַזְבוּ־שָׁ֖ם אֶת־אֱלֹֽהֵיהֶ֑ם וַיֹּ֣אמֶר דָּוִ֔יד וַיִּשָּֽׂרְפ֖וּ בָּאֵֽשׁ׃  ס 
<a target = '_blank' href='https://geulah.org.il/HaTanach/verse/?verse=107920'/> (14,13)</a> וַיֹּסִ֤יפוּ עֹוד֙ פְּלִשְׁתִּ֔ים וַיִּפְשְׁט֖וּ בָּעֵֽמֶק׃ 
<a target = '_blank' href='https://geulah.org.il/HaTanach/verse/?verse=107930'/> (14,14)</a> וַיִּשְׁאַ֨ל עֹ֤וד דָּוִיד֙ בֵּֽאלֹהִ֔ים וַיֹּ֤אמֶר לֹו֙ הָֽאֱלֹהִ֔ים לֹ֥א תַֽעֲלֶ֖ה אַֽחֲרֵיהֶ֑ם הָסֵב֙ מֵֽעֲלֵיהֶ֔ם וּבָ֥אתָ לָהֶ֖ם מִמּ֥וּל הַבְּכָאִֽים׃ 
<a target = '_blank' href='https://geulah.org.il/HaTanach/verse/?verse=107940'/> (14,15)</a> וִ֠יהִי כְּֽשָׁמְעֲךָ֞ אֶת־קֹ֤ול הַצְּעָדָה֙ בְּרָאשֵׁ֣י הַבְּכָאִ֔ים אָ֖ז תֵּצֵ֣א בַמִּלְחָמָ֑ה כִּֽי־יָצָ֤א הָֽאֱלֹהִים֙ לְפָנֶ֔יךָ לְהַכֹּ֖ות אֶת־מַֽחֲנֵ֥ה פְלִשְׁתִּֽים׃ 
<a target = '_blank' href='https://geulah.org.il/HaTanach/verse/?verse=107950'/> (14,16)</a> וַיַּ֣עַשׂ דָּוִ֔יד כַּֽאֲשֶׁ֥ר צִוָּ֖הוּ הָֽאֱלֹהִ֑ים וַיַּכּוּ֙ אֶת־מַֽחֲנֵ֣ה פְלִשְׁתִּ֔ים מִגִּבְעֹ֖ון וְעַד־גָּֽזְרָֽה׃ 
<a target = '_blank' href='https://geulah.org.il/HaTanach/verse/?verse=107960'/> (14,17)</a> וַיֵּצֵ֥א שֵׁם־דָּוִ֖יד בְּכָל־הָֽאֲרָצֹ֑ות וַֽיהוָֹ֛ה נָתַ֥ן אֶת־פַּחְדֹּ֖ו עַל־כָּל־הַגֹּויִֽם׃ 
<a target = '_blank' href='https://geulah.org.il/HaTanach/verse/?verse=107970'/> (15,1)</a> וַיַּֽעַשׂ־לֹ֥ו בָתִּ֖ים בְּעִ֣יר דָּוִ֑יד וַיָּ֤כֶן מָקֹום֙ לַֽאֲרֹ֣ון הָֽאֱלֹהִ֔ים וַיֶּט־לֹ֖ו אֹֽהֶל׃ 
<a target = '_blank' href='https://geulah.org.il/HaTanach/verse/?verse=107980'/> (15,2)</a> אָ֚ז אָמַ֣ר דָּוִ֔יד לֹ֤א לָשֵׂאת֙ אֶת־אֲרֹ֣ון הָֽאֱלֹהִ֔ים כִּ֖י אִם־הַֽלְוִיִּ֑ם כִּי־בָ֣ם ׀ בָּחַ֣ר יְהֹוָ֗ה לָשֵׂ֞את אֶת־אֲרֹ֧ון הָֽאֱלֹהִ֛ים וּלְשָֽׁרְתֹ֖ו עַד־עֹולָֽם׃    ס 
<a target = '_blank' href='https://geulah.org.il/HaTanach/verse/?verse=107990'/> (15,3)</a> וַיַּקְהֵ֥ל דָּוִ֛יד אֶת־כָּל־יִשְׂרָאֵ֖ל אֶל־יְרֽוּשָׁלִָ֑ם לְהַֽעֲלֹות֙ אֶת־אֲרֹ֣ון יְהֹוָ֔ה אֶל־מְקֹומֹ֖ו אֲשֶׁר־הֵכִ֥ין לֹֽו׃ 
<a target = '_blank' href='https://geulah.org.il/HaTanach/verse/?verse=108000'/> (15,4)</a> וַיֶּֽאֱסֹ֥ף דָּוִ֛יד אֶת־בְּנֵ֥י אַֽהֲרֹ֖ן וְאֶת־הַֽלְוִיִּֽם׃ ס 
<a target = '_blank' href='https://geulah.org.il/HaTanach/verse/?verse=108010'/> (15,5)</a> לִבְנֵ֖י קְהָ֑ת אֽוּרִיאֵ֣ל הַשָּׂ֔ר וְאֶחָ֖יו מֵאָ֥ה וְעֶשְׂרִֽים׃    ס 
<a target = '_blank' href='https://geulah.org.il/HaTanach/verse/?verse=108020'/> (15,6)</a> לִבְנֵ֖י מְרָרִ֑י עֲשָׂיָ֣ה הַשָּׂ֔ר וְאֶחָ֖יו מָאתַ֥יִם וְעֶשְׂרִֽים׃    ס 
<a target = '_blank' href='https://geulah.org.il/HaTanach/verse/?verse=108030'/> (15,7)</a> לִבְנֵ֖י גֵּרְשֹׁ֑ם יֹואֵ֣ל הַשָּׂ֔ר וְאֶחָ֖יו מֵאָ֥ה וּשְׁלשִֽׁים׃    ס 
<a target = '_blank' href='https://geulah.org.il/HaTanach/verse/?verse=108040'/> (15,8)</a> לִבְנֵ֖י אֱלִֽיצָפָ֑ן שְׁמַעְיָ֥ה הַשָּׂ֖ר וְאֶחָ֥יו מָאתָֽיִם׃    ס 
<a target = '_blank' href='https://geulah.org.il/HaTanach/verse/?verse=108050'/> (15,9)</a> לִבְנֵ֖י חֶבְרֹ֑ון אֱלִיאֵ֥ל הַשָּׂ֖ר וְאֶחָ֥יו שְׁמֹונִֽים׃    ס 
<a target = '_blank' href='https://geulah.org.il/HaTanach/verse/?verse=108060'/> (15,10)</a> לִבְנֵ֖י עֻזִּיאֵ֑ל עַמִּֽינָדָ֣ב הַשָּׂ֔ר וְאֶחָ֕יו מֵאָ֖ה וּשְׁנֵ֥ים עָשָֽׂר׃    ס 
<a target = '_blank' href='https://geulah.org.il/HaTanach/verse/?verse=108070'/> (15,11)</a> וַיִּקְרָ֣א דָוִ֔יד לְצָדֹ֥וק וּלְאֶבְיָתָ֖ר הַכֹּֽהֲנִ֑ים וְלַֽלְוִיִּ֗ם לְאֽוּרִיאֵ֤ל עֲשָׂיָה֙ וְיֹואֵ֣ל שְׁמַעְיָ֔ה וֶֽאֱלִיאֵ֖ל וְעַמִּינָדָֽב׃ 
<a target = '_blank' href='https://geulah.org.il/HaTanach/verse/?verse=108080'/> (15,12)</a> וַיֹּ֣אמֶר לָהֶ֔ם אַתֶּ֛ם רָאשֵׁ֥י הָֽאָבֹ֖ות לַֽלְוִיִּ֑ם הִתְקַדְּשׁוּ֙ אַתֶּ֣ם וַֽאֲחֵיכֶ֔ם וְהַֽעֲלִיתֶ֗ם אֵ֣ת אֲרֹ֤ון יְהֹוָה֙ אֱלֹהֵ֣י יִשְׂרָאֵ֔ל אֶל־הֲכִינֹ֖ותִי לֹֽו׃ 
<a target = '_blank' href='https://geulah.org.il/HaTanach/verse/?verse=108090'/> (15,13)</a> כִּ֛י לְמַבָּרִ֥אשֹׁונָ֖ה לֹ֣א אַתֶּ֑ם פָּרַ֨ץ יְהֹוָ֤ה אֱלֹהֵ֨ינוּ֙ בָּ֔נוּ כִּי־לֹ֥א דְרַשְׁנֻ֖הוּ כַּמִּשְׁפָּֽט׃ 
<a target = '_blank' href='https://geulah.org.il/HaTanach/verse/?verse=108100'/> (15,14)</a> וַיִּ֨תְקַדְּשׁ֔וּ הַכֹּֽהֲנִ֖ים וְהַֽלְוִיִּ֑ם לְהַֽעֲלֹ֕ות אֶת־אֲרֹ֥ון יְהֹוָ֖ה אֱלֹהֵ֥י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=108110'/> (15,15)</a> וַיִּשְׂא֣וּ בְנֵֽי־הַֽלְוִיִּ֗ם אֵ֚ת אֲרֹ֣ון הָֽאֱלֹהִ֔ים כַּֽאֲשֶׁ֛ר צִוָּ֥ה משֶׁ֖ה כִּדְבַ֣ר יְהֹוָ֑ה בִּכְתֵפָ֥ם בַּמֹּטֹ֖ות עֲלֵיהֶֽם׃  ס 
<a target = '_blank' href='https://geulah.org.il/HaTanach/verse/?verse=108120'/> (15,16)</a> וַיֹּ֣אמֶר דָּוִיד֮ לְשָׂרֵ֣י הַֽלְוִיִּם֒ לְהַֽעֲמִ֗יד אֶת־אֲחֵיהֶם֙ הַֽמְשֹׁ֣רְרִ֔ים בִּכְלֵי־שִׁ֛יר נְבָלִ֥ים וְכִנֹּרֹ֖ות וּמְצִלְתָּ֑יִם מַשְׁמִיעִ֥ים לְהָרִים־בְּקֹ֖ול לְשִׂמְחָֽה׃  פ 
<a target = '_blank' href='https://geulah.org.il/HaTanach/verse/?verse=108130'/> (15,17)</a> וַיַּֽעֲמִ֣ידוּ הַֽלְוִיִּ֗ם אֵ֚ת הֵימָ֣ן בֶּן־יֹואֵ֔ל וּמִ֨ן־אֶחָ֔יו אָסָ֖ף בֶּן־בֶּֽרֶכְיָ֑הוּ וּמִן־בְּנֵ֤י מְרָרִי֙ אֲחֵ֔יהֶם אֵיתָ֖ן בֶּן־קֽוּשָׁיָֽהוּ׃ 
<a target = '_blank' href='https://geulah.org.il/HaTanach/verse/?verse=108140'/> (15,18)</a> וְעִמָּהֶ֖ם אֲחֵיהֶ֣ם הַמִּשְׁנִ֑ים זְכַרְיָ֡הוּ בֵּ֡ן וְיַֽעֲזִיאֵ֡ל וּשְׁמִֽירָמֹ֡ות וִֽיחִיאֵ֣ל ׀ וְעֻנִּ֡י אֱלִיאָ֡ב וּבְנָיָ֡הוּ וּמַֽעֲשֵׂיָ֡הוּ וּמַתִּתְיָהוּ֩ וֶֽאֱלִ֨יפְלֵ֜הוּ וּמִקְנֵיָ֨הוּ וְעֹבֵ֥ד אֱדֹ֛ם וִֽיעִיאֵ֖ל הַשֹּֽׁועֲרִֽים׃ 
<a target = '_blank' href='https://geulah.org.il/HaTanach/verse/?verse=108150'/> (15,19)</a> וְהַֽמְשֹֽׁרְרִ֔ים הֵימָ֥ן אָסָ֖ף וְאֵיתָ֑ן בִּמְצִלְתַּ֥יִם נְח֖שֶׁת לְהַשְׁמִֽיעַ׃ 
<a target = '_blank' href='https://geulah.org.il/HaTanach/verse/?verse=108160'/> (15,20)</a> וּזְכַרְיָ֨ה וַֽעֲזִיאֵ֜ל וּשְׁמִֽירָמֹ֤ות וִֽיחִיאֵל֨ וְעֻנִּ֣י וֶֽאֱלִיאָ֔ב וּמַֽעֲשֵׂיָ֖הוּ וּבְנָיָ֑הוּ בִּנְבָלִ֖ים עַל־עֲלָמֹֽות׃ 
<a target = '_blank' href='https://geulah.org.il/HaTanach/verse/?verse=108170'/> (15,21)</a> וּמַתִּתְיָ֣הוּ וֶֽאֱלִֽיפְלֵ֗הוּ וּמִקְנֵיָ֙הוּ֙ וְעֹבֵ֣ד אֱדֹ֔ם וִֽיעִיאֵ֖ל וַֽעֲזַזְיָ֑הוּ בְּכִנֹּרֹ֥ות עַל־הַשְּׁמִינִ֖ית לְנַצֵּֽחַ׃ 
<a target = '_blank' href='https://geulah.org.il/HaTanach/verse/?verse=108180'/> (15,22)</a> וּכְנַנְיָ֥הוּ שַֽׂר־הַֽלְוִיִּ֖ם בְּמַשָּׂ֑א יָסֹר֙ בַּמַּשָּׂ֔א כִּ֥י מֵבִ֖ין הֽוּא׃ 
<a target = '_blank' href='https://geulah.org.il/HaTanach/verse/?verse=108190'/> (15,23)</a> וּבֶֽרֶכְיָה֙ וְאֶלְקָנָ֔ה שֹֽׁעֲרִ֖ים לָֽאָרֹֽון׃ 
<a target = '_blank' href='https://geulah.org.il/HaTanach/verse/?verse=108200'/> (15,24)</a> וּשְׁבַנְיָ֡הוּ וְיֹֽושָׁפָ֡ט וּנְתַנְאֵ֡ל וַֽעֲמָשַׂ֡י וּ֠זְכַרְיָהוּ וּבְנָיָ֤הוּ וֶֽאֱלִיעֶ֨זֶר֙ הַכֹּ֣הֲנִ֔ים מַחְצְצ֯רִים֙ בַּֽחֲצֹֽצְרֹ֔ות לִפְנֵ֖י אֲרֹ֣ון הָֽאֱלֹהִ֑ים וְעֹבֵ֤ד אֱדֹם֙ וִֽיחִיָּ֔ה שֹֽׁעֲרִ֖ים לָאָרֹֽון׃ ס 
<a target = '_blank' href='https://geulah.org.il/HaTanach/verse/?verse=108210'/> (15,25)</a> וַיְהִ֥י דָוִ֛יד וְזִקְנֵ֥י יִשְׂרָאֵ֖ל וְשָׂרֵ֣י הָֽאֲלָפִ֑ים הַהֹֽלְכִ֗ים לְֽהַֽעֲלֹ֞ות אֶת־אֲרֹ֧ון בְּרִית־יְהֹוָ֛ה מִן־בֵּ֥ית עֹבֵד־אֱדֹ֖ם בְּשִׂמְחָֽה׃    ס 
<a target = '_blank' href='https://geulah.org.il/HaTanach/verse/?verse=108220'/> (15,26)</a> וַיְהִי֨ בֶּֽעְזֹ֣ר הָֽאֱלֹהִ֔ים אֶת־הַֽלְוִיִּ֔ם נֹֽשְׂאֵ֖י אֲרֹ֣ון בְּרִית־יְהֹוָ֑ה וַיִּזְבְּח֥וּ שִׁבְעָֽה־פָרִ֖ים וְשִׁבְעָ֥ה אֵילִֽים׃ 
<a target = '_blank' href='https://geulah.org.il/HaTanach/verse/?verse=108230'/> (15,27)</a> וְדָוִ֞יד מְכֻרְבָּ֣ל ׀ בִּמְעִ֣יל בּ֗וּץ וְכָל־הַֽלְוִיִּם֙ הַנֹּֽשְׂאִ֣ים אֶת־הָֽאָרֹ֔ון וְהַֽמְשֹֽׁרְרִ֔ים וּכְנַנְיָ֛ה הַשַּׂ֥֯ר הַמַּשָּׂ֖א הַֽמְשֹֽׁרְרִ֑ים וְעַל־דָּוִ֖יד אֵפֹ֥וד בָּֽד׃ 
<a target = '_blank' href='https://geulah.org.il/HaTanach/verse/?verse=108240'/> (15,28)</a> וְכָל־יִשְׂרָאֵ֗ל מַֽעֲלִים֙ אֶת־אֲרֹ֣ון בְּרִית־יְהֹוָ֔ה בִּתְרוּעָה֙ וּבְקֹ֣ול שֹׁופָ֔ר וּבַֽחֲצֹֽצְרֹ֖ות וּבִמְצִלְתָּ֑יִם מַשְׁמִעִ֕ים בִּנְבָלִ֖ים וְכִנֹּרֹֽות׃ 
<a target = '_blank' href='https://geulah.org.il/HaTanach/verse/?verse=108250'/> (15,29)</a> וַיְהִ֗י אֲרֹון֙ בְּרִ֣ית יְהֹוָ֔ה בָּ֖א עַד־עִ֣יר דָּוִ֑יד וּמִיכַ֨ל בַּת־שָׁא֜וּל נִשְׁקְפָ֣ה ׀ בְּעַ֣ד הַֽחַלֹּ֗ון וַתֵּ֨רֶא אֶת־הַמֶּ֤לֶךְ דָּוִיד֙ מְרַקֵּ֣ד וּמְשַׂחֵ֔ק וַתִּ֥בֶז לֹ֖ו בְּלִבָּֽהּ׃  פ 
<a target = '_blank' href='https://geulah.org.il/HaTanach/verse/?verse=108260'/> (16,1)</a> וַיָּבִ֨יאוּ֙ אֶת־אֲרֹ֣ון הָֽאֱלֹהִ֔ים וַיַּצִּ֣יגוּ אֹתֹ֔ו בְּתֹ֣וךְ הָאֹ֔הֶל אֲשֶׁ֥ר נָֽטָה־לֹ֖ו דָּוִ֑יד וַיַּקְרִ֛יבוּ עֹלֹ֥ות וּשְׁלָמִ֖ים לִפְנֵ֥י הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=108270'/> (16,2)</a> וַיְכַ֣ל דָּוִ֔יד מֵהַֽעֲלֹ֥ות הָֽעֹלָ֖ה וְהַשְּׁלָמִ֑ים וַיְבָ֥רֶךְ אֶת־הָעָ֖ם בְּשֵׁ֥ם יְהֹוָֽה׃ 
<a target = '_blank' href='https://geulah.org.il/HaTanach/verse/?verse=108280'/> (16,3)</a> וַיְחַלֵּק֙ לְכָל־אִ֣ישׁ יִשְׂרָאֵ֔ל מֵאִ֖ישׁ וְעַד־אִשָּׁ֑ה לְאִישׁ֙ כִּכַּר־לֶ֔חֶם וְאֶשְׁפָּ֖ר וַֽאֲשִׁישָֽׁה׃ ס 
<a target = '_blank' href='https://geulah.org.il/HaTanach/verse/?verse=108290'/> (16,4)</a> וַיִּתֵּ֞ן לִפְנֵ֨י אֲרֹ֧ון יְהֹוָ֛ה מִן־הַֽלְוִיִּ֖ם מְשָֽׁרְתִ֑ים וּלְהַזְכִּיר֙ וּלְהֹודֹ֣ות וּלְהַלֵּ֔ל לַֽיהוָֹ֖ה אֱלֹהֵ֥י יִשְׂרָאֵֽל׃  
<a target = '_blank' href='https://geulah.org.il/HaTanach/verse/?verse=108300'/> (16,5)</a> אָסָ֥ף הָרֹ֖אשׁ וּמִשְׁנֵ֣הוּ זְכַרְיָ֑ה יְעִיאֵ֡ל וּשְׁמִֽירָמֹ֡ות וִֽיחִיאֵ֡ל וּמַתִּתְיָ֡ה וֶֽאֱלִיאָ֡ב וּבְנָיָהוּ֩ וְעֹבֵ֨ד אֱדֹ֜ם וִֽיעִיאֵ֗ל בִּכְלֵ֤י נְבָלִים֙ וּבְכִנֹּרֹ֔ות וְאָסָ֖ף בַּֽמְֿצִלְתַּ֥יִם מַשְׁמִֽיעַ׃ 
<a target = '_blank' href='https://geulah.org.il/HaTanach/verse/?verse=108310'/> (16,6)</a> וּבְנָיָ֥הוּ וְיַֽחֲזִיאֵ֖ל הַכֹּֽהֲנִ֑ים בַּֽחֲצֹֽצְרֹ֣ות תָּמִ֔יד לִפְנֵ֖י אֲרֹ֥ון בְּרִית־הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=108320'/> (16,7)</a> בַּיֹּ֣ום הַה֗וּא אָ֣ז נָתַ֤ן דָּוִיד֨ בָּרֹ֔אשׁ לְהֹדֹ֖ות לַֽיהוָֹ֑ה בְּיַד־אָסָ֖ף וְאֶחָֽיו׃  ס 
<a target = '_blank' href='https://geulah.org.il/HaTanach/verse/?verse=108330'/> (16,8)</a> הֹוד֤וּ לַֽיהוָֹה֙ קִרְא֣וּ בִשְׁמֹ֔ו הֹודִ֥יעוּ בָֽעַמִּ֖ים עֲלִֽילֹתָֽיו׃ 
<a target = '_blank' href='https://geulah.org.il/HaTanach/verse/?verse=108340'/> (16,9)</a> שִׁ֤ירוּ לֹו֙ זַמְּרוּ־לֹ֔ו שִׂ֖יחוּ בְּכָל־נִפְלְאֹתָֽיו׃ 
<a target = '_blank' href='https://geulah.org.il/HaTanach/verse/?verse=108350'/> (16,10)</a> הִֽתְהַֽלְלוּ֙ בְּשֵׁ֣ם קָדְשֹׁ֔ו יִשְׂמַ֕ח לֵ֖ב מְבַקְשֵׁ֥י יְהֹוָֽה׃ 
<a target = '_blank' href='https://geulah.org.il/HaTanach/verse/?verse=108360'/> (16,11)</a> דִּרְשׁ֤וּ יְהֹוָה֙ וְעֻזֹּ֔ו בַּקְּשׁ֥וּ פָנָ֖יו תָּמִֽיד׃ 
<a target = '_blank' href='https://geulah.org.il/HaTanach/verse/?verse=108370'/> (16,12)</a> זִכְר֗וּ נִפְלְאֹתָיו֙ אֲשֶׁ֣ר עָשָׂ֔ה מֹֽפְתָ֖יו וּמִשְׁפְּטֵי־פִֽיהוּ׃ 
<a target = '_blank' href='https://geulah.org.il/HaTanach/verse/?verse=108380'/> (16,13)</a> זֶ֚רַע יִשְׂרָאֵ֣ל עַבְדֹּ֔ו בְּנֵ֥י יַֽעֲקֹ֖ב בְּחִירָֽיו׃ 
<a target = '_blank' href='https://geulah.org.il/HaTanach/verse/?verse=108390'/> (16,14)</a> ה֚וּא יְהֹוָ֣ה אֱלֹהֵ֔ינוּ בְּכָל־הָאָ֖רֶץ מִשְׁפָּטָֽיו׃ 
<a target = '_blank' href='https://geulah.org.il/HaTanach/verse/?verse=108400'/> (16,15)</a> זִכְר֤וּ לְעֹולָם֙ בְּרִיתֹ֔ו דָּבָ֥ר צִוָּ֖ה לְאֶ֥לֶף דֹּֽור׃ 
<a target = '_blank' href='https://geulah.org.il/HaTanach/verse/?verse=108410'/> (16,16)</a> אֲשֶׁ֤ר כָּרַת֙ אֶת־אַבְרָהָ֔ם וּשְׁבֽוּעָתֹ֖ו לְיִצְחָֽק׃ 
<a target = '_blank' href='https://geulah.org.il/HaTanach/verse/?verse=108420'/> (16,17)</a> וַיַּֽעֲמִידֶ֤הָ לְיַֽעֲקֹב֙ לְחֹ֔ק לְיִשְׂרָאֵ֖ל בְּרִ֥ית עֹולָֽם׃ 
<a target = '_blank' href='https://geulah.org.il/HaTanach/verse/?verse=108430'/> (16,18)</a> לֵאמ֗ר לְךָ֙ אֶתֵּ֣ן אֶֽרֶץ־כְּנָ֔עַ֯ן חֶ֖בֶל נַֽחֲלַתְכֶֽם׃ 
<a target = '_blank' href='https://geulah.org.il/HaTanach/verse/?verse=108440'/> (16,19)</a> בִּֽהְיֹֽותְכֶם֙ מְתֵ֣י מִסְפָּ֔ר כִּמְעַ֖ט וְגָרִ֥ים בָּֽהּ׃ 
<a target = '_blank' href='https://geulah.org.il/HaTanach/verse/?verse=108450'/> (16,20)</a> וַיִּֽתְהַלְּכוּ֙ מִגֹּ֣וי אֶל־גֹּ֔וי וּמִמַּמְלָכָ֖ה אֶל־עַ֥ם אַחֵֽר׃ 
<a target = '_blank' href='https://geulah.org.il/HaTanach/verse/?verse=108460'/> (16,21)</a> לֹֽא־הִנִּ֤יחַ לְאִישׁ֙ לְעָשְׁקָ֔ם וַיֹּ֥וכַח עֲלֵיהֶ֖ם מְלָכִֽים׃ 
<a target = '_blank' href='https://geulah.org.il/HaTanach/verse/?verse=108470'/> (16,22)</a> אַל־תִּגְּעוּ֙ בִּמְשִׁיחָ֔י֯ וּבִנְבִיאַ֖י אַל־תָּרֵֽעוּ׃   
<a target = '_blank' href='https://geulah.org.il/HaTanach/verse/?verse=108480'/> (16,23)</a> שִׁ֤ירוּ לַֽיהוָֹה֙ כָּל־הָאָ֔רֶץ בַּשְּׂר֥וּ מִיֹּֽום־אֶל־יֹ֖ום יְשֽׁוּעָתֹֽו׃ 
<a target = '_blank' href='https://geulah.org.il/HaTanach/verse/?verse=108490'/> (16,24)</a> סַפְּר֤וּ בַגֹּויִם֙ אֶת־כְּבֹודֹ֔ו בְּכָל־הָֽעַמִּ֖ים נִפְלְאֹתָֽיו׃ 
<a target = '_blank' href='https://geulah.org.il/HaTanach/verse/?verse=108500'/> (16,25)</a> כִּי֩ גָדֹ֨ול יְהֹוָ֤ה וּמְהֻלָּל֨ מְאֹ֔ד וְנֹורָ֥א ה֖וּא עַל־כָּל־אֱלֹהִֽים׃ 
<a target = '_blank' href='https://geulah.org.il/HaTanach/verse/?verse=108510'/> (16,26)</a> כִּ֠י כָּל־אֱלֹהֵ֤י הָֽעַמִּים֙ אֱלִילִ֔ים וַֽיהוָֹ֖ה שָׁמַ֥יִם עָשָֽׂה׃ 
<a target = '_blank' href='https://geulah.org.il/HaTanach/verse/?verse=108520'/> (16,27)</a> הֹ֤וד וְהָדָר֙ לְפָנָ֔יו עֹ֥ז וְחֶדְוָ֖ה בִּמְקֹמֹֽו׃ 
<a target = '_blank' href='https://geulah.org.il/HaTanach/verse/?verse=108530'/> (16,28)</a> הָב֤וּ לַֽיהוָֹה֙ מִשְׁפְּחֹ֣ות עַמִּ֔ים הָב֥וּ לַיהוָֹ֖ה כָּבֹ֥וד וָעֹֽז׃ 
<a target = '_blank' href='https://geulah.org.il/HaTanach/verse/?verse=108540'/> (16,29)</a> הָב֥וּ לַֽיהוָֹ֖ה כְּבֹ֣וד שְׁמֹ֑ו שְׂא֤וּ מִנְחָה֙ וּבֹ֣אוּ לְפָנָ֔יו הִשְׁתַּחֲו֥וּ לַֽיהוָֹ֖ה בְּהַדְרַת־קֹֽדֶשׁ׃ 
<a target = '_blank' href='https://geulah.org.il/HaTanach/verse/?verse=108550'/> (16,30)</a> חִ֤ילוּ מִלְּפָנָיו֙ כָּל־הָאָ֔רֶץ אַף־תִּכֹּ֥ון תֵּבֵ֖ל בַּל־תִּמֹּֽוט׃ 
<a target = '_blank' href='https://geulah.org.il/HaTanach/verse/?verse=108560'/> (16,31)</a> יִשְׂמְח֤וּ הַשָּׁמַ֙יִם֙ וְתָגֵ֣ל הָאָ֔רֶץ וְיֹֽאמְר֥וּ בַגֹּויִ֖ם יְהֹוָ֥ה מָלָֽךְ׃ 
<a target = '_blank' href='https://geulah.org.il/HaTanach/verse/?verse=108570'/> (16,32)</a> יִרְעַ֤ם הַיָּם֙ וּמְלֹואֹ֔ו יַֽעֲלֹ֥ץ הַשָּׂדֶ֖ה וְכָל־אֲשֶׁר־בֹּֽו׃ 
<a target = '_blank' href='https://geulah.org.il/HaTanach/verse/?verse=108580'/> (16,33)</a> אָ֥ז יְרַנְּנ֖וּ עֲצֵ֣י הַיָּ֑עַר מִלִּפְנֵ֣י יְהֹוָ֔ה כִּֽי־בָ֖א לִשְׁפֹּ֥וט אֶת־הָאָֽרֶץ׃ 
<a target = '_blank' href='https://geulah.org.il/HaTanach/verse/?verse=108590'/> (16,34)</a> הֹוד֤וּ לַֽיהוָֹה֙ כִּ֣י טֹ֔וב כִּ֥י לְעֹולָ֖ם חַסְדֹּֽו׃ 
<a target = '_blank' href='https://geulah.org.il/HaTanach/verse/?verse=108600'/> (16,35)</a> וְאִמְר֕וּ הֹֽושִׁיעֵ֨נוּ֨ אֱלֹהֵ֣י יִשְׁעֵ֔נוּ וְקַבְּצֵ֥נוּ וְהַצִּילֵ֖נוּ מִן־הַגֹּויִ֑ם לְהֹודֹות֙ לְשֵׁ֣ם קָדְשֶׁ֔ךָ לְהִשְׁתַּבֵּ֖חַ בִּתְהִלָּתֶֽךָ׃ 
<a target = '_blank' href='https://geulah.org.il/HaTanach/verse/?verse=108610'/> (16,36)</a> בָּר֤וּךְ יְהֹוָה֙ אֱלֹהֵ֣י יִשְׂרָאֵ֔ל מִן־הָֽעֹולָ֖ם וְעַ֣ד הָֽעֹלָ֑ם וַיֹּֽאמְר֤וּ כָל־הָעָם֙ אָמֵ֔ן וְהַלֵּ֖ל לַֽיהוָֹֽה׃  ס 
<a target = '_blank' href='https://geulah.org.il/HaTanach/verse/?verse=108620'/> (16,37)</a> וַיַּֽעֲזָב־שָׁ֗ם לִפְנֵי֙ אֲרֹ֣ון בְּרִית־יְהֹוָ֔ה לְאָסָ֖ף וּלְאֶחָ֑יו לְשָׁרֵ֞ת לִפְנֵ֥י הָֽאָרֹ֛ון תָּמִ֖יד לִדְבַר־יֹ֥ום בְּיֹומֹֽו׃ 
<a target = '_blank' href='https://geulah.org.il/HaTanach/verse/?verse=108630'/> (16,38)</a> וְעֹבֵ֥ד אֱדֹ֛ם וַֽאֲחֵיהֶ֖ם שִׁשִּׁ֣ים וּשְׁמֹונָ֑ה וְעֹבֵ֨ד אֱדֹ֧ם בֶּן־יְדִי֯ת֛וּן וְחֹסָ֖ה לְשֹֽׁעֲרִֽים׃ 
<a target = '_blank' href='https://geulah.org.il/HaTanach/verse/?verse=108640'/> (16,39)</a> וְאֵ֣ת ׀ צָדֹ֣וק הַכֹּהֵ֤ן וְאֶחָיו֙ הַכֹּ֣הֲנִ֔ים לִפְנֵ֖י מִשְׁכַּ֣ן יְהֹוָ֑ה בַּבָּמָ֖ה אֲשֶׁ֥ר בְּגִבְעֹֽון׃ 
<a target = '_blank' href='https://geulah.org.il/HaTanach/verse/?verse=108650'/> (16,40)</a> לְֽהַֽעֲלֹות֩ עֹ֙לֹות לַֽיהוָֹ֜ה עַל־מִזְבַּ֧ח הָֽעֹלָ֛ה תָּמִ֖יד לַבֹּ֣קֶר וְלָעָ֑רֶב וּלְכָל־הַכָּתוּב֙ בְּתֹורַ֣ת יְהֹוָ֔ה אֲשֶׁ֥ר צִוָּ֖ה עַל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=108660'/> (16,41)</a> וְעִמָּהֶם֙ הֵימָ֣ן וִֽידוּת֔וּן וּשְׁאָר֙ הַבְּרוּרִ֔ים אֲשֶׁ֥ר נִקְּב֖וּ בְּשֵׁמֹ֑ות לְהֹודֹות֙ לַֽיהוָֹ֔ה כִּ֥י לְעֹולָ֖ם חַסְדֹּֽו׃ 
<a target = '_blank' href='https://geulah.org.il/HaTanach/verse/?verse=108670'/> (16,42)</a> וְעִמָּהֶם֩ הֵימָ֨ן וִֽידוּת֜וּן חֲצֹֽצְרֹ֤ות  וּמְצִלְתַּ֨יִם֙ לְמַשְׁמִיעִ֔ים וּכְלֵ֖י שִׁ֣יר הָֽאֱלֹהִ֑ים וּבְנֵ֥י יְדוּת֖וּן לַשָּֽׁעַר׃ 
<a target = '_blank' href='https://geulah.org.il/HaTanach/verse/?verse=108680'/> (16,43)</a> וַיֵּֽלְכ֥וּ כָל־הָעָ֖ם אִ֣ישׁ לְבֵיתֹ֑ו וַיִּסֹּ֥ב דָּוִ֖יד לְבָרֵ֥ךְ אֶת־בֵּיתֹֽו׃  פ 
<a target = '_blank' href='https://geulah.org.il/HaTanach/verse/?verse=108690'/> (17,1)</a> וַיְהִ֕י  כַּֽאֲשֶׁ֛ר יָשַׁ֥ב דָּוִ֖יד בְּבֵיתֹ֑ו וַיֹּ֨אמֶר דָּוִ֜יד אֶל־נָתָ֣ן הַנָּבִ֗יא הִנֵּ֨ה אָֽנֹכִ֤י יֹושֵׁב֙ בְּבֵ֣ית הָֽאֲרָזִ֔ים וַֽאֲרֹ֥ון בְּרִית־יְהֹוָ֖ה תַּ֥חַת יְרִיעֹֽות׃ 
<a target = '_blank' href='https://geulah.org.il/HaTanach/verse/?verse=108700'/> (17,2)</a> וַיֹּ֤אמֶר נָתָן֙ אֶל־דָּוִ֔יד כֹּ֛ל אֲשֶׁ֥ר בִּלְבָֽבְךָ֖ עֲשֵׂ֑ה כִּ֥י הָֽאֱלֹהִ֖ים עִמָּֽךְ׃    ס 
<a target = '_blank' href='https://geulah.org.il/HaTanach/verse/?verse=108710'/> (17,3)</a> וַיְהִ֖י בַּלַּ֣יְלָה הַה֑וּא וַיְהִי֙ דְּבַר־אֱלֹהִ֔ים אֶל־נָתָ֖ן לֵאמֹֽר׃ 
<a target = '_blank' href='https://geulah.org.il/HaTanach/verse/?verse=108720'/> (17,4)</a> לֵ֤ךְ וְאָֽמַרְתָּ֙ אֶל־דָּוִ֣יד עַבְדִּ֔י כֹּ֖ה אָמַ֣ר יְהֹוָ֑ה לֹ֥א אַתָּ֛ה תִּבְנֶה־לִּ֥י הַבַּ֖יִת לָשָֽׁבֶת׃ 
<a target = '_blank' href='https://geulah.org.il/HaTanach/verse/?verse=108730'/> (17,5)</a> כִּ֣י לֹ֤א יָשַׁ֨בְתִּי֨ בְּבַ֔יִת מִן־הַיֹּ֗ום אֲשֶׁ֤ר הֶֽעֱלֵ֨יתִי֨ אֶת־יִשְׂרָאֵ֔ל עַ֖ד הַיֹּ֣ום הַזֶּ֑ה וָאֶֽהְיֶ֛ה מֵאֹ֥הֶל אֶל־אֹ֖הֶל וּמִמִּשְׁכָּֽן׃ 
<a target = '_blank' href='https://geulah.org.il/HaTanach/verse/?verse=108740'/> (17,6)</a> בְּכֹ֥ל אֲשֶׁר־הִתְהַלַּכְתִּי֮ בְּכָל־יִשְׂרָאֵל֒ הֲדָבָ֣ר דִּבַּ֗רְתִּי אֶת־אַחַד֙ שֹֽׁפְטֵ֣י יִשְׂרָאֵ֔ל אֲשֶׁ֥ר צִוִּ֛יתִי לִרְעֹ֥ות אֶת־עַמִּ֖י לֵאמֹ֑ר לָ֛מָּה לֹֽא־בְנִיתֶ֥ם לִ֖י בֵּ֥ית אֲרָזִֽים׃ 
<a target = '_blank' href='https://geulah.org.il/HaTanach/verse/?verse=108750'/> (17,7)</a> וְ֠עַתָּה כֹּ֨ה תֹאמַ֜ר לְעַבְדִּ֣י לְדָוִ֗יד כֹּ֤ה אָמַר֙ יְהֹוָ֣ה צְבָאֹ֔ות אֲנִ֤י לְקַחְתִּ֨יךָ֙ מִן־הַנָּוֶ֔ה מִן־אַֽחֲרֵ֖י הַצֹּ֑אן לִֽהְיֹ֣ות נָגִ֔יד עַ֖ל עַמִּ֥י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=108760'/> (17,8)</a> וָאֶֽהְיֶ֣ה עִמְּךָ֗ בְּכֹל֨ אֲשֶׁ֣ר הָלַ֔כְתָּ וָֽאַכְרִ֥ית אֶת־כָּל־אֹֽויְבֶ֖יךָ מִפָּנֶ֑יךָ וְעָשִׂ֤יתִי לְךָ֙ שֵׁ֔ם כְּשֵׁ֥ם הַגְּדֹולִ֖ים אֲשֶׁ֥ר בָּאָֽרֶץ׃ 
<a target = '_blank' href='https://geulah.org.il/HaTanach/verse/?verse=108770'/> (17,9)</a> וְשַׂמְתִּ֣י מָ֠קֹום לְעַמִּ֨י יִשְׂרָאֵ֤ל וּנְטַעְתִּ֨יהוּ֙ וְשָׁכַ֣ן תַּחְתָּ֔יו וְלֹ֥א יִרְגַּ֖ז עֹ֑וד וְלֹֽא־יֹוסִ֤יפוּ בְנִֽי־עַוְלָה֙ לְבַלֹּתֹ֔ו כַּֽאֲשֶׁ֖ר בָּרִֽאשֹׁונָֽה׃ 
<a target = '_blank' href='https://geulah.org.il/HaTanach/verse/?verse=108780'/> (17,10)</a> וּלְמִיָּמִ֗ים אֲשֶׁ֨ר צִוִּ֤יתִי שֹֽׁפְטִים֙ עַל־עַמִּ֣י יִשְׂרָאֵ֔ל וְהִכְנַ֖עְתִּי אֶת־כָּל־אֹֽויְבֶ֑יךָ וָֽאַגִּ֣ד לָ֔ךְ וּבַ֖יִת יִבְנֶה־לְּךָ֥ יְהֹוָֽה׃ 
<a target = '_blank' href='https://geulah.org.il/HaTanach/verse/?verse=108790'/> (17,11)</a> וְהָיָ֗ה כִּי־מָֽלְא֤וּ יָמֶ֙יךָ֙ לָלֶ֣כֶת עִם־אֲבֹתֶ֔יךָ וַֽהֲקִֽימֹותִ֤י אֶֽת־זַרְעֲךָ֙ אַֽחֲרֶ֔יךָ אֲשֶׁ֥ר יִֽהְיֶ֖ה מִבָּנֶ֑יךָ וַֽהֲכִֽינֹותִ֖י אֶת־מַלְכוּתֹֽו׃ 
<a target = '_blank' href='https://geulah.org.il/HaTanach/verse/?verse=108800'/> (17,12)</a> ה֥וּא יִבְנֶה־לִּ֖י בָּ֑יִת וְכֹֽנַנְתִּ֥י אֶת־כִּסְאֹ֖ו עַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=108810'/> (17,13)</a> אֲנִי֙ אֶֽהְיֶה־לֹּ֣ו לְאָ֔ב וְה֖וּא יִֽהְיֶה־לִּ֣י לְבֵ֑ן וְחַסְדִּי֙ לֹֽא־אָסִ֣יר מֵֽעִמֹּ֔ו כַּֽאֲשֶׁ֣ר הֲסִירֹ֔ותִי מֵֽאֲשֶׁ֥ר הָיָ֖ה לְפָנֶֽיךָ׃ 
<a target = '_blank' href='https://geulah.org.il/HaTanach/verse/?verse=108820'/> (17,14)</a> וְהַֽעֲמַדְתִּ֛יהוּ בְּבֵיתִ֥י וּבְמַלְכוּתִ֖י עַד־הָֽעֹולָ֑ם וְכִסְאֹ֕ו יִֽהְיֶ֥ה נָכֹ֖ון עַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=108830'/> (17,15)</a> כְּכֹל֨ הַדְּבָרִ֣ים הָאֵ֔לֶּה וּכְכֹ֖ל הֶֽחָזֹ֣ון הַזֶּ֑ה כֵּ֛ן דִּבֶּ֥ר נָתָ֖ן אֶל־דָּוִֽיד׃  פ 
<a target = '_blank' href='https://geulah.org.il/HaTanach/verse/?verse=108840'/> (17,16)</a> וַיָּבֹא֙ הַמֶּ֣לֶךְ דָּוִ֔יד וַיֵּ֖שֶׁב לִפְנֵ֣י יְהֹוָ֑ה וַיֹּ֗אמֶר מִי־אֲנִ֞י יְהֹוָ֤ה אֱלֹהִים֙ וּמִ֣י בֵיתִ֔י כִּ֥י הֲבִֽיאֹתַ֖נִי עַד־הֲלֹֽם׃ 
<a target = '_blank' href='https://geulah.org.il/HaTanach/verse/?verse=108850'/> (17,17)</a> וַתִּקְטַ֨ן זֹ֤את בְּעֵינֶ֙יךָ֙ אֱלֹהִ֔ים וַתְּדַבֵּ֥ר עַל־בֵּֽית־עַבְדְּךָ֖ לְמֵֽרָחֹ֑וק וּרְאִיתַ֗נִי כְּתֹ֧ור הָֽאָדָ֛ם הַֽמַּעֲלָ֖ה יְהֹוָ֥ה אֱלֹהִֽים׃ 
<a target = '_blank' href='https://geulah.org.il/HaTanach/verse/?verse=108860'/> (17,18)</a> מַה־יֹּוסִ֨יף עֹ֥וד דָּוִ֛יד אֵלֶ֖יךָ לְכָבֹ֣וד אֶת־עַבְדֶּ֑ךָ וְאַתָּ֖ה אֶֽת־עַבְדְּךָ֥ יָדָֽעְתָּ׃ 
<a target = '_blank' href='https://geulah.org.il/HaTanach/verse/?verse=108870'/> (17,19)</a> יְהֹוָ֕ה בַּֽעֲב֤וּר עַבְדְּךָ֙ וּֽכְלִבְּךָ֔ עָשִׂ֕יתָ אֵ֥ת כָּל־הַגְּדוּלָ֖ה הַזֹּ֑את לְהֹדִ֖יעַ אֶת־כָּל־הַגְּדֻלֹּֽות׃ 
<a target = '_blank' href='https://geulah.org.il/HaTanach/verse/?verse=108880'/> (17,20)</a> יְהֹוָה֨ אֵ֣ין כָּמֹ֔וךָ וְאֵ֥ין אֱלֹהִ֖ים זֽוּלָתֶ֑ךָ בְּכֹ֥ל אֲשֶׁר־שָׁמַ֖עְנוּ בְּאָזְנֵֽינוּ׃ 
<a target = '_blank' href='https://geulah.org.il/HaTanach/verse/?verse=108890'/> (17,21)</a> וּמִי֙ כְּעַמְּךָ֣ יִשְׂרָאֵ֔ל גֹּ֥וי אֶחָ֖ד בָּאָ֑רֶץ אֲשֶׁר֩ הָלַ֨ךְ הָֽאֱלֹהִ֜ים לִפְדֹּ֧ות לֹ֣ו עָ֗ם לָשׂ֤וּם לְךָ֙ שֵׁ֚ם גְּדֻלֹּ֣ות וְנֹֽורָאֹ֔ות לְגָרֵ֗שׁ מִפְּנֵ֧י עַמְּךָ֛ אֲשֶׁר־פָּדִ֥יתָ מִמִּצְרַ֖יִם גֹּויִֽם׃ 
<a target = '_blank' href='https://geulah.org.il/HaTanach/verse/?verse=108900'/> (17,22)</a> וַ֠תִּתֵּן אֶת־עַמְּךָ֙ יִשְׂרָאֵ֧ל ׀ לְךָ֛ לְעָ֖ם עַד־עֹולָ֑ם וְאַתָּ֣ה יְהֹוָ֔ה הָיִ֥יתָ לָהֶ֖ם לֵֽאלֹהִֽים׃ 
<a target = '_blank' href='https://geulah.org.il/HaTanach/verse/?verse=108910'/> (17,23)</a> וְעַתָּ֣ה יְהֹוָ֔ה הַדָּבָ֗ר אֲשֶׁ֨ר דִּבַּ֤רְתָּ עַל־עַבְדְּךָ֙ וְעַל־בֵּיתֹ֔ו יֵֽאָמֵ֖ן עַד־עֹולָ֑ם וַֽעֲשֵׂ֖ה כַּֽאֲשֶׁ֥ר דִּבַּֽ֯רְתָּ׃ 
<a target = '_blank' href='https://geulah.org.il/HaTanach/verse/?verse=108920'/> (17,24)</a> וְ֠יֵאָמֵן וְיִגְדַּ֨ל שִׁמְךָ֤ עַד־עֹולָם֙ לֵאמֹ֔ר יְהֹוָ֤ה צְבָאֹות֙ אֱלֹהֵ֣י יִשְׂרָאֵ֔ל אֱלֹהִ֖ים לְיִשְׂרָאֵ֑ל וּבֵֽית־דָּוִ֥יד עַבְדְּךָ֖ נָכֹ֥ון לְפָנֶֽיךָ׃ 
<a target = '_blank' href='https://geulah.org.il/HaTanach/verse/?verse=108930'/> (17,25)</a> כִּ֣י ׀ אַתָּ֣ה אֱלֹהַ֗י גָּלִ֨יתָ֙ אֶת־אֹ֣זֶן עַבְדְּךָ֔ לִבְנֹ֥ות לֹ֖ו בָּ֑יִת עַל־כֵּן֙ מָצָ֣א עַבְדְּךָ֔ לְהִתְפַּלֵּ֖ל לְפָנֶֽיךָ׃ 
<a target = '_blank' href='https://geulah.org.il/HaTanach/verse/?verse=108940'/> (17,26)</a> וְעַתָּ֣ה יְהֹוָ֔ה אַתָּה־ה֖וּא הָֽאֱלֹהִ֑ים וַתְּדַבֵּר֙ עַל־עַבְדְּךָ֔ הַטֹּובָ֖ה הַזֹּֽאת׃ 
<a target = '_blank' href='https://geulah.org.il/HaTanach/verse/?verse=108950'/> (17,27)</a> וְעַתָּ֗ה הֹואַ֨לְתָּ֙ לְבָרֵךְ֙ אֶת־בֵּ֣ית עַבְדְּךָ֔ לִֽהְיֹ֥ות לְעֹולָ֖ם לְפָנֶ֑יךָ כִּי־אַתָּ֤ה יְהֹוָה֙ בֵּרַ֔כְתָּ וּמְבֹרָ֖ךְ לְעֹולָֽם׃  פ 
<a target = '_blank' href='https://geulah.org.il/HaTanach/verse/?verse=108960'/> (18,1)</a> וַיְהִי֙ אַֽחֲרֵי־כֵ֔ן וַיַּ֥ךְ דָּוִ֛יד אֶת־פְּלִשְׁתִּ֖ים וַיַּכְנִיעֵ֑ם וַיִּקַּ֛ח אֶת־גַּ֥ת וּבְנֹתֶ֖יהָ מִיַּ֥ד פְּלִשְׁתִּֽים׃ 
<a target = '_blank' href='https://geulah.org.il/HaTanach/verse/?verse=108970'/> (18,2)</a> וַיַּ֖ךְ אֶת־מֹואָ֑ב וַיִּֽהְי֤וּ מֹואָב֙ עֲבָדִ֣ים לְדָוִ֔יד נֹֽשְׂאֵ֖י מִנְחָֽה׃ 
<a target = '_blank' href='https://geulah.org.il/HaTanach/verse/?verse=108980'/> (18,3)</a> וַיַּ֥ךְ דָּוִ֛יד אֶת־הֲדַדְעֶ֥זֶר מֶֽלֶךְ־צֹובָ֖ה חֲמָ֑תָה בְּלֶכְתֹּ֕ו לְהַצִּ֥יב יָדֹ֖ו בִּנְהַ֥ר פְּרָֽת׃ 
<a target = '_blank' href='https://geulah.org.il/HaTanach/verse/?verse=108990'/> (18,4)</a> וַיִּלְכֹּד֩ דָּוִ֨יד מִמֶּנּ֜וּ אֶ֣לֶף רֶ֗כֶב וְשִׁבְעַ֤ת אֲלָפִים֙ פָּֽרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י וַיְעַקֵּ֤ר דָּוִיד֙ אֶת־כָּל־הָרֶ֔כֶב וַיֹּותֵ֥ר מִמֶּ֖נּוּ מֵ֥אָה רָֽכֶב׃ 
<a target = '_blank' href='https://geulah.org.il/HaTanach/verse/?verse=109000'/> (18,5)</a> וַיָּבֹא֙ אֲרַ֣ם דַּרְמֶ֔שֶׂק לַֽעְזֹ֕ור לַֽהֲדַדְעֶ֖זֶר מֶ֣לֶךְ צֹובָ֑ה וַיַּ֤ךְ דָּוִיד֙ בַּֽאֲרָ֔ם עֶשְׂרִֽים־וּשְׁנַ֥יִם אֶ֖לֶף אִֽישׁ׃ 
<a target = '_blank' href='https://geulah.org.il/HaTanach/verse/?verse=109010'/> (18,6)</a> וַיָּ֤שֶׂם דָּוִיד֙ בַּֽאֲרַ֣ם דַּרְמֶ֔שֶׂק וַיְהִ֤י אֲרָם֙ לְדָוִ֔יד עֲבָדִ֖ים נֹֽשְׂאֵ֣י מִנְחָ֑ה וַיֹּ֤ושַׁע יְהֹוָה֙ לְדָוִ֔יד בְּכֹ֖ל אֲשֶׁ֥ר הָלָֽךְ׃ 
<a target = '_blank' href='https://geulah.org.il/HaTanach/verse/?verse=109020'/> (18,7)</a> וַיִּקַּ֣ח דָּוִ֗יד אֵ֚ת שִׁלְטֵ֣י הַזָּהָ֔ב אֲשֶׁ֣ר הָי֔וּ עַל־עַבְדֵ֖י הֲדַדְעָ֑זֶר וַיְבִיאֵ֖ם יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=109030'/> (18,8)</a> וּמִטִּבְחַ֤ת וּמִכּוּן֨ עָרֵ֣י הֲדַדְעֶ֔זֶר לָקַ֥ח דָּוִ֛יד נְח֖שֶׁת רַבָּ֣ה מְאֹ֑ד בָּ֣הּ ׀ עָשָׂ֣ה שְׁלֹמֹ֗ה אֶת־יָ֤ם הַנְּח֨שֶׁת֙ וְאֶת־הָֽעַמּוּדִ֔ים וְאֵ֖ת כְּלֵ֥י הַנְּחֽשֶׁת׃  ס 
<a target = '_blank' href='https://geulah.org.il/HaTanach/verse/?verse=109040'/> (18,9)</a> וַיִּשְׁמַ֕ע תֹּ֖עוּ מֶ֣לֶךְ חֲמָ֑ת כִּ֚י הִכָּ֣ה דָּוִ֔יד אֶת־כָּל־חֵ֖יל הֲדַדְעֶ֥זֶר מֶֽלֶךְ־צֹובָֽה׃ 
<a target = '_blank' href='https://geulah.org.il/HaTanach/verse/?verse=109050'/> (18,10)</a> וַיִּשְׁלַ֣ח אֶת־הֲדֹורָם־בְּנֹ֣ו אֶל־הַמֶּ֣לֶךְ־דָּ֠וִיד לִשְׁאָו֯ל־לֹ֨ו לְשָׁלֹ֜ום וּלְבָֽרֲכֹ֗ו עַל֩ אֲשֶׁ֨ר נִלְחַ֤ם בַּֽהֲדַדְעֶ֨זֶר֙ וַיַּכֵּ֔הוּ כִּי־אִ֛ישׁ מִלְחֲמֹ֥ות תֹּ֖עוּ הָיָ֣ה הֲדַדְעָ֑זֶר וְכֹ֗ל כְּלֵ֛י זָהָ֥ב וָכֶ֖סֶף וּנְחֽשֶׁת׃ 
<a target = '_blank' href='https://geulah.org.il/HaTanach/verse/?verse=109060'/> (18,11)</a> גַּם־אֹתָ֗ם הִקְדִּ֞ישׁ הַמֶּ֤לֶךְ דָּוִיד֙ לַֽיהוָֹ֔ה עִם־הַכֶּ֨סֶף֙ וְהַזָּהָ֔ב אֲשֶׁ֥ר נָשָׂ֖א מִכָּל־הַגֹּויִ֑ם מֵֽאֱדֹ֤ום וּמִמֹּואָב֙ וּמִבְּנֵ֣י עַמֹּ֔ון וּמִפְּלִשְׁתִּ֖ים וּמֵֽעֲמָלֵֽק׃ 
<a target = '_blank' href='https://geulah.org.il/HaTanach/verse/?verse=109070'/> (18,12)</a> וְאַבְשַׁ֣י בֶּן־צְרוּיָ֗ה הִכָּ֥ה אֶת־אֱדֹ֖ום בְּגֵ֣יא הַמֶּ֔לַח שְׁמֹונָ֥ה עָשָׂ֖ר אָֽלֶף׃ 
<a target = '_blank' href='https://geulah.org.il/HaTanach/verse/?verse=109080'/> (18,13)</a> וַיָּ֤שֶׂם בֶּֽאֱדֹום֙ נְצִיבִ֔ים וַיִּֽהְי֥וּ כָל־אֱדֹ֖ום עֲבָדִ֣ים לְדָוִ֑יד וַיֹּ֤ושַׁע יְהֹוָה֙ אֶת־דָּוִ֔יד בְּכֹ֖ל אֲשֶׁ֥ר הָלָֽךְ׃ 
<a target = '_blank' href='https://geulah.org.il/HaTanach/verse/?verse=109090'/> (18,14)</a> וַיִּמְלֹ֥ךְ דָּוִ֖יד עַל־כָּל־יִשְׂרָאֵ֑ל וַיְהִ֗י עֹשֶׂ֛ה מִשְׁפָּ֥ט וּצְדָקָ֖ה לְכָל־עַמֹּֽו׃ 
<a target = '_blank' href='https://geulah.org.il/HaTanach/verse/?verse=109100'/> (18,15)</a> וְיֹואָ֥ב בֶּן־צְרוּיָ֖ה עַל־הַצָּבָ֑א וִיהֹֽושָׁפָ֥ט בֶּן־אֲחִיל֖וּד מַזְכִּֽיר׃ 
<a target = '_blank' href='https://geulah.org.il/HaTanach/verse/?verse=109110'/> (18,16)</a> וְצָדֹ֧וק בֶּן־אֲחִיט֛וּב וַֽאֲבִימֶ֥לֶךְ בֶּן־אֶבְיָתָ֖ר כֹּֽהֲנִ֑ים וְשַׁוְשָׁ֖א סֹפֵֽר׃ 
<a target = '_blank' href='https://geulah.org.il/HaTanach/verse/?verse=109120'/> (18,17)</a> וּבְנָיָ֨הוּ֨ בֶּן־יְהֹ֣ויָדָ֔ע עַל־הַכְּרֵתִ֖י וְהַפְּלֵתִ֑י וּבְנֵֽי־דָּוִ֥יד הָרִֽאשֹׁנִֽים לְיַ֥ד הַמֶּֽלֶךְ׃  פ 
<a target = '_blank' href='https://geulah.org.il/HaTanach/verse/?verse=109130'/> (19,1)</a> וַיְהִי֨ אַֽחֲרֵי־כֵ֔ן וַיָּ֕מָת נָחָ֖שׁ מֶ֣לֶךְ בְּנֵֽי־עַמֹּ֑ון וַיִּמְלֹ֥ךְ בְּנֹ֖ו תַּחְתָּֽיו׃ 
<a target = '_blank' href='https://geulah.org.il/HaTanach/verse/?verse=109140'/> (19,2)</a> וַיֹּ֨אמֶר דָּוִ֜יד אֶֽעֱשֶׂה־חֶ֣סֶד ׀ עִם־חָנ֣וּן בֶּן־נָחָ֗שׁ כִּֽי־עָשָׂ֨ה אָבִ֤יו עִמִּי֙ חֶ֔סֶד וַיִּשְׁלַ֥ח דָּוִ֛יד מַלְאָכִ֖ים לְנַֽחֲמֹ֣ו עַל־אָבִ֑יו וַיָּבֹאוּ֩ עַבְדֵ֨י דָוִ֜יד אֶל־אֶ֧רֶץ בְּנֵֽי־עַמֹּ֛ון אֶל־חָנ֖וּן לְנַֽחֲמֹֽו׃ 
<a target = '_blank' href='https://geulah.org.il/HaTanach/verse/?verse=109150'/> (19,3)</a> וַיֹּֽאמְרוּ֩ שָׂרֵ֨י בְנֵֽי־עַמֹּ֜ון לְחָנ֗וּן הַֽמְכַבֵּ֨ד דָּוִ֤יד אֶת־אָבִיךָ֙ בְּעֵינֶ֔יךָ כִּֽי־שָׁלַ֥ח לְךָ֖ מְנַֽחֲמִ֑ים הֲלֹ֡א בַּֽ֠עֲבוּר לַחְקֹ֨ר וְלַֽהֲפֹ֤ךְ וּלְרַגֵּל֨ הָאָ֔רֶץ בָּ֥אוּ עֲבָדָ֖יו אֵלֶֽיךָ׃  
<a target = '_blank' href='https://geulah.org.il/HaTanach/verse/?verse=109160'/> (19,4)</a> וַיִּקַּ֨ח חָנ֜וּן אֶת־עַבְדֵ֤י דָוִיד֙ וַיְגַלְּחֵ֔ם וַיִּכְרֹ֧ת אֶת־מַדְוֵיהֶ֛ם בַּחֵ֖צִי עַד־הַמִּפְשָׂעָ֑ה וַיְשַׁלְּחֵֽם׃ 
<a target = '_blank' href='https://geulah.org.il/HaTanach/verse/?verse=109170'/> (19,5)</a> וַיֵּֽלְכוּ֩ וַיַּגִּ֨ידוּ לְדָוִ֤יד עַל־הָֽאֲנָשִׁים֙ וַיִּשְׁלַ֣ח לִקְרָאתָ֔ם כִּֽי־הָי֥וּ הָֽאֲנָשִׁ֖ים נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙ שְׁב֣וּ בִֽירֵחֹ֔ו עַ֛ד אֲשֶׁר־יְצַמַּ֥ח זְקַנְכֶ֖ם וְשַׁבְתֶּֽם׃ פ 
<a target = '_blank' href='https://geulah.org.il/HaTanach/verse/?verse=109180'/> (19,6)</a> וַיִּרְאוּ֙ בְּנֵ֣י עַמֹּ֔ון כִּ֥י הִתְבָּֽאֲשׁ֖וּ עִם־דָּוִ֑יד וַיִּשְׁלַ֣ח חָ֠נוּן וּבְנֵ֨י עַמֹּ֜ון אֶ֣לֶף כִּֽכַּר־כֶּ֗סֶף לִשְׂכּ֣ר לָ֠הֶם מִן־אֲרַ֨ם נַֽהֲרַ֜יִם וּמִן־אֲרַ֤ם מַֽעֲכָה֙ וּמִצֹּובָ֔ה רֶ֖כֶב וּפָֽרָשִֽׁים׃ 
<a target = '_blank' href='https://geulah.org.il/HaTanach/verse/?verse=109190'/> (19,7)</a> וַיִּשְׂכְּר֣וּ לָהֶ֡ם שְׁנַיִם֩ וּשְׁלשִׁ֨ים אֶ֜לֶף רֶ֗כֶב וְאֶת־מֶ֤לֶךְ מַֽעֲכָה וְאֶת־עַמֹּ֔ו וַיָּבֹ֕אוּ וַֽיַּחֲנ֖וּ לִפְנֵ֣י מֵידְבָ֑א וּבְנֵ֣י עַמֹּ֗ון נֶאֶסְפוּ֙ מֵעָ֣רֵיהֶ֔ם וַיָּבֹ֖אוּ לַמִּלְחָמָֽה׃  פ 
<a target = '_blank' href='https://geulah.org.il/HaTanach/verse/?verse=109200'/> (19,8)</a> וַיִּשְׁמַ֖ע דָּוִ֑יד וַיִּשְׁלַח֙ אֶת־יֹואָ֔ב וְאֵ֥ת כָּל־צָבָ֖א הַגִּבֹּורִֽים׃ 
<a target = '_blank' href='https://geulah.org.il/HaTanach/verse/?verse=109210'/> (19,9)</a> וַיֵּֽצְאוּ֙ בְּנֵ֣י עַמֹּ֔ון וַיַּֽעַרְכ֥וּ מִלְחָמָ֖ה פֶּ֣תַח הָעִ֑יר וְהַמְּלָכִ֣ים אֲשֶׁר־בָּ֔אוּ לְבַדָּ֖ם בַּשָּׂדֶֽה׃ 
<a target = '_blank' href='https://geulah.org.il/HaTanach/verse/?verse=109220'/> (19,10)</a> וַיַּ֣רְא יֹואָ֗ב כִּי־הָֽיְתָ֧ה פְנֵֽי־הַמִּלְחָמָ֛ה אֵלָ֖יו פָּנִ֣ים וְאָחֹ֑ור וַיִּבְחַ֗ר מִכָּל־בָּחוּר֙ בְּיִשְׂרָאֵ֔ל וַיַּֽעֲרֹ֖ךְ לִקְרַ֥את אֲרָֽם׃ 
<a target = '_blank' href='https://geulah.org.il/HaTanach/verse/?verse=109230'/> (19,11)</a> וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י אָחִ֑יו וַיַּ֣עַרְכ֔וּ לִקְרַ֖את בְּנֵ֥י עַמֹּֽון׃ 
<a target = '_blank' href='https://geulah.org.il/HaTanach/verse/?verse=109240'/> (19,12)</a> וַיֹּ֗אמֶר אִם־תֶּֽחֱזַ֤ק מִמֶּ֨נִּי֨ אֲרָ֔ם וְהָיִ֥יתָ לִּ֖י לִתְשׁוּעָ֑ה וְאִם־בְּנֵ֥י עַמֹּ֛ון יֶֽחֶזְק֥וּ מִמְּךָ֖ וְהֹֽושַׁעְתִּֽיךָ׃ 
<a target = '_blank' href='https://geulah.org.il/HaTanach/verse/?verse=109250'/> (19,13)</a> חֲזַ֤ק וְנִתְחַזְּקָה֙ בְּעַד־עַמֵּ֔נוּ וּבְעַ֖ד עָרֵ֣י אֱלֹהֵ֑ינוּ וַֽיהוָֹ֔ה הַטֹּ֥וב בְּעֵינָ֖יו יַֽעֲשֶֽׂה׃ 
<a target = '_blank' href='https://geulah.org.il/HaTanach/verse/?verse=109260'/> (19,14)</a> וַיִּגַּ֨שׁ יֹואָ֜ב וְהָעָ֧ם אֲשֶׁר־עִמֹּ֛ו לִפְנֵ֥י אֲרָ֖ם לַמִּלְחָמָ֑ה וַיָּנ֖וּסוּ מִפָּנָֽיו׃ 
<a target = '_blank' href='https://geulah.org.il/HaTanach/verse/?verse=109270'/> (19,15)</a> וּבְנֵ֨י עַמֹּ֤ון רָאוּ֙ כִּי־נָ֣ס אֲרָ֔ם וַיָּנ֣וּסוּ גַם־הֵ֗ם מִפְּנֵי֙ אַבְשַׁ֣י אָחִ֔יו וַיָּבֹ֖אוּ הָעִ֑ירָה וַיָּבֹ֥א יֹואָ֖ב יְרוּשָׁלִָֽם׃  ס 
<a target = '_blank' href='https://geulah.org.il/HaTanach/verse/?verse=109280'/> (19,16)</a> וַיַּ֣רְא אֲרָ֗ם כִּ֣י נִגְּפוּ֮ לִפְנֵ֣י יִשְׂרָאֵל֒ וַיִּשְׁלְחוּ֙ מַלְאָכִ֔ים וַיֹּוצִ֣יאוּ אֶת־אֲרָ֔ם אֲשֶׁ֖ר מֵעֵ֣בֶר הַנָּהָ֑ר וְשֹׁופַ֛ךְ שַׂר־צְבָ֥א הֲדַדְעֶ֖זֶר לִפְנֵיהֶֽם׃ 
<a target = '_blank' href='https://geulah.org.il/HaTanach/verse/?verse=109290'/> (19,17)</a> וַיֻּגַּ֣ד לְדָוִ֗יד וַיֶּֽאֱסֹ֤ף אֶת־כָּל־יִשְׂרָאֵל֨ וַיַּֽעֲבֹ֤ר הַיַּרְדֵּן֨ וַיָּבֹ֣א אֲלֵהֶ֔ם וַיַּֽעֲרֹ֖ךְ אֲלֵיהֶ֑ם וַיַּֽעֲרֹ֨ךְ דָּוִ֜יד לִקְרַ֤את אֲרָם֙ מִלְחָמָ֔ה וַיִּלָּֽחֲמ֖וּ עִמֹּֽו׃ 
<a target = '_blank' href='https://geulah.org.il/HaTanach/verse/?verse=109300'/> (19,18)</a> וַיָּ֣נָס אֲרָם֮ מִלִּפְנֵ֣י יִשְׂרָאֵל֒ וַיַּֽהֲרֹ֨ג דָּוִ֜יד מֵֽאֲרָ֗ם שִׁבְעַ֤ת אֲלָפִים֙ רֶ֔כֶב וְאַרְבָּעִ֥ים אֶ֖לֶף אִ֣ישׁ רַגְלִ֑י וְאֵ֛ת שֹׁופַ֥ךְ שַׂר־הַצָּבָ֖א הֵמִֽית׃ 
<a target = '_blank' href='https://geulah.org.il/HaTanach/verse/?verse=109310'/> (19,19)</a> וַיִּרְא֞וּ עַבְדֵ֣י הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥ימוּ עִם־דָּוִ֖יד וַיַּֽעַבְדֻ֑הוּ וְלֹֽא־אָבָ֣ה אֲרָ֔ם לְהֹושִׁ֥יעַ אֶת־בְּנֵֽי־עַמֹּ֖ון עֹֽוד׃  פ 
<a target = '_blank' href='https://geulah.org.il/HaTanach/verse/?verse=109320'/> (20,1)</a> וַיְהִ֡י לְעֵת֩ תְּשׁוּבַ֨ת הַשָּׁנָ֜ה לְעֵ֣ת ׀ צֵ֣את הַמְּלָכִ֗ים וַיִּנְהַ֣ג יֹואָב֩ אֶת־חֵ֨יל הַצָּבָ֜א וַיַּשְׁחֵ֣ת ׀ אֶת־אֶ֣רֶץ בְּנֵֽי־עַמֹּ֗ון וַיָּבֹא֙ וַיָּ֣צַר אֶת־רַבָּ֔ה וְדָוִ֖יד ישֵׁ֣ב בִּירֽוּשָׁלִָ֑ם וַיַּ֥ךְ יֹואָ֛ב אֶת־רַבָּ֖ה וַיֶּֽהֶרְסֶֽהָ׃ 
<a target = '_blank' href='https://geulah.org.il/HaTanach/verse/?verse=109330'/> (20,2)</a> וַיִּקַּ֣ח דָּוִ֣יד אֶת־עֲטֶרֶת־מַלְכָּם֩ מֵעַ֨ל רֹאשֹׁ֜ו וַיִּמְצָאָ֣הּ ׀ מִשְׁקַ֣ל כִּכַּר־זָהָ֗ב וּבָהּ֙ אֶ֣בֶן יְקָרָ֔ה וַתְּהִ֖י עַל־רֹ֣אשׁ דָּוִ֑יד וּשְׁלַ֥ל הָעִ֛יר הֹוצִ֖יא הַרְבֵּ֥ה מְאֹֽד׃ 
<a target = '_blank' href='https://geulah.org.il/HaTanach/verse/?verse=109340'/> (20,3)</a> וְאֶת־הָעָ֨ם אֲשֶׁר־בָּ֜הּ הֹוצִ֗יא וַיָּ֨שַׂר בַּמְּגֵרָ֜ה וּבַֽחֲרִיצֵ֤י הַבַּרְזֶל֨ וּבַמְּגֵרֹ֔ות וְכֵן֙ יַֽעֲשֶׂ֣ה דָוִ֔יד לְכֹ֖ל עָרֵ֣י בְנֵֽי־עַמֹּ֑ון וַיָּ֧שָׁב דָּוִ֛יד וְכָל־הָעָ֖ם יְרֽוּשָׁלִָֽם׃  ס 
<a target = '_blank' href='https://geulah.org.il/HaTanach/verse/?verse=109350'/> (20,4)</a> וַיְהִי֙ אַֽחֲרֵי־כֵ֔ן וַתַּֽעֲמֹ֧ד מִלְחָמָ֛ה בְּגֶ֖זֶר עִם־פְּלִשְׁתִּ֑ים אָ֣ז הִכָּ֞ה סִבְּכַ֣י הַֽחֻשָׁתִ֗י אֶת־סִפַּ֛י מִֽילִדֵ֥י הָֽרׇפָ֖א וַיִּכָּנֵֽעוּ׃ ס 
<a target = '_blank' href='https://geulah.org.il/HaTanach/verse/?verse=109360'/> (20,5)</a> וַתְּהִי־עֹ֥וד מִלְחָמָ֖ה אֶת־פְּלִשְׁתִּ֑ים וַיַּ֞ךְ אֶלְחָנָ֣ן בֶּן־יָעִ֗ו֯ר אֶת־לַחְמִי֙ אֲחִי֙ גָּלְיָ֣ת הַגִּתִּ֔י וְעֵ֣ץ חֲנִיתֹ֔ו כִּמְנֹ֖ור אֹֽרְגִֽים׃ 
<a target = '_blank' href='https://geulah.org.il/HaTanach/verse/?verse=109370'/> (20,6)</a> וַתְּהִי־עֹ֥וד מִלְחָמָ֖ה בְּגַ֑ת וַיְהִ֣י ׀ אִ֣ישׁ מִדָּ֗ה וְאֶצְבְּעֹתָ֤יו שֵׁשׁ־וָשֵׁשׁ֙ עֶשְׂרִ֣ים וְאַרְבַּ֔ע וְגַם־ה֖וּא נֹולַ֥ד לְהָֽרָפָֽא׃ 
<a target = '_blank' href='https://geulah.org.il/HaTanach/verse/?verse=109380'/> (20,7)</a> וַיְחָרֵ֖ף אֶת־יִשְׂרָאֵ֑ל וַיַּכֵּ֨הוּ֙ יְהֹ֣ונָתָ֔ן בֶּן־שִׁמְעָ֖א אֲחִ֥י דָוִֽיד׃ 
<a target = '_blank' href='https://geulah.org.il/HaTanach/verse/?verse=109390'/> (20,8)</a> אֵ֛ל נֽוּלְּ֯ד֥וּ לְהָֽרָפָ֖א בְּגַ֑ת וַיִּפְּל֥וּ בְיַד־דָּוִ֖יד וּבְיַד־עֲבָדָֽיו׃  פ 
<a target = '_blank' href='https://geulah.org.il/HaTanach/verse/?verse=109400'/> (21,1)</a> וַיַּֽעֲמֹ֥ד שָׂטָ֖ן עַל־יִשְׂרָאֵ֑ל וַיָּ֙סֶת֙ אֶת־דָּוִ֔יד לִמְנֹ֖ות אֶת־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=109410'/> (21,2)</a> וַיֹּאמֶר דָּוִ֤יד אֶל־יֹואָב֙ וְאֶל־שָׂרֵ֣י הָעָ֔ם לְכ֗וּ סִפְרוּ֙ אֶת־יִשְׂרָאֵ֔ל מִבְּאֵ֥ר שֶׁ֖בַע וְעַד־דָּ֑ן וְהָבִ֣יאוּ אֵלַ֔י וְאֵֽדְעָ֖ה אֶת־מִסְפָּרָֽם׃ 
<a target = '_blank' href='https://geulah.org.il/HaTanach/verse/?verse=109420'/> (21,3)</a> וַיֹּ֣אמֶר יֹואָ֗ב יֹוסֵף֩ יְהֹוָ֨ה עַל־עַמֹּ֤ו כָּהֵם֙ מֵאָ֣ה פְעָמִ֔ים הֲלֹא֙ אֲדֹנִ֣י הַמֶּ֔לֶךְ כֻּלָּ֥ם לַֽאדֹנִ֖י לַֽעֲבָדִ֑ים לָ֣מָּה יְבַקֵּ֥שׁ זֹאת֙ אֲדֹנִ֔י לָ֛מָּה יִֽהְיֶ֥ה לְאַשְׁמָ֖ה לְיִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=109430'/> (21,4)</a> וּדְבַר־הַמֶּ֖לֶךְ חָזַ֣ק עַל־יֹואָ֑ב וַיֵּצֵ֣א יֹואָ֗ב וַיִּתְהַלֵּךְ֙ בְּכָל־יִשְׂרָאֵ֔ל וַיָּבֹ֖א יְרֽוּשָׁלִָֽם׃ ס 
<a target = '_blank' href='https://geulah.org.il/HaTanach/verse/?verse=109440'/> (21,5)</a> וַיִּתֵּ֥ן יֹואָ֛ב אֶת־מִסְפַּ֥ר מִפְקַד־הָעָ֖ם אֶל־דָּוִ֑יד וַיְהִ֣י כָל־יִשְׂרָאֵ֡ל אֶ֣לֶף אֲלָפִים֩ וּמֵאָ֨ה אֶ֤לֶף אִישׁ֙ שֹׁ֣לֵ֥ף חֶ֔רֶב וִֽיהוּדָ֕ה אַרְבַּע֩ מֵאֹ֨ות וְשִׁבְעִ֥ים אֶ֛לֶף אִ֖ישׁ שֹׁ֥לֵף חָֽרֶב׃ 
<a target = '_blank' href='https://geulah.org.il/HaTanach/verse/?verse=109450'/> (21,6)</a> וְלֵוִי֨ וּבִנְיָמִ֔ן לֹ֥א פָקַ֖ד בְּתֹוכָ֑ם כִּי־נִתְעַ֥ב דְּבַר־הַמֶּ֖לֶךְ אֶת־יֹואָֽב׃ 
<a target = '_blank' href='https://geulah.org.il/HaTanach/verse/?verse=109460'/> (21,7)</a> וַיֵּ֙רַע֙ בְּעֵינֵ֣י הָֽאֱלֹהִ֔ים עַל־הַדָּבָ֖ר הַזֶּ֑ה וַיַּ֖ךְ אֶת־יִשְׂרָאֵֽל׃  ס 
<a target = '_blank' href='https://geulah.org.il/HaTanach/verse/?verse=109470'/> (21,8)</a> וַיֹּ֤אמֶר דָּוִיד֨ אֶל־הָֽאֱלֹהִ֔ים חָטָ֣אתִי מְאֹ֔ד אֲשֶׁ֥ר עָשִׂ֖יתִי אֶת־הַדָּבָ֣ר הַזֶּ֑ה וְעַתָּ֗ה הַֽעֲבֶר־נָא֙ אֶת־עֲוֹ֣ון עַבְדְּךָ֔ כִּ֥י נִסְכַּ֖לְתִּי מְאֹֽד׃  ס 
<a target = '_blank' href='https://geulah.org.il/HaTanach/verse/?verse=109480'/> (21,9)</a> וַיְדַבֵּ֤ר יְהֹוָה֙ אֶל־גָּ֔ד חֹזֵ֥ה דָוִ֖יד לֵאמֹֽר׃ 
<a target = '_blank' href='https://geulah.org.il/HaTanach/verse/?verse=109490'/> (21,10)</a> לֵךְ֩ וְדִבַּרְתָּ֨ אֶל־דָּוִ֜יד לֵאמֹ֗ר כֹּ֚ה אָמַ֣ר יְהֹוָ֔ה שָׁלֹ֕ושׁ אֲנִ֖י נֹטֶ֣ה עָלֶ֑יךָ בְּחַר־לְךָ֛ אַחַ֥ת מֵהֵ֖נָּה וְאֶֽעֱשֶׂה־לָּֽךְ׃ 
<a target = '_blank' href='https://geulah.org.il/HaTanach/verse/?verse=109500'/> (21,11)</a> וַיָּ֥בֹא גָ֖ד אֶל־דָּוִ֑יד וַיֹּ֥אמֶר לֹ֛ו כֹּֽה־אָמַ֥ר יְהֹוָ֖ה קַבֶּל־לָֽךְ׃ 
<a target = '_blank' href='https://geulah.org.il/HaTanach/verse/?verse=109510'/> (21,12)</a> אִם־שָׁלֹ֨ושׁ שָׁנִ֜ים רָעָ֗ב וְאִם־שְׁלשָׁ֨ה חֳדָשִׁ֜ים נִסְפֶּ֥ה מִפְּנֵי־צָרֶיךָ֮ וְחֶ֣רֶב אֹֽויְבֶ֣ךָ ׀ לְמַשֶּׂגֶת֒ וְאִם־שְׁל֣שֶׁת יָ֠מִים חֶ֣רֶב יְהֹוָ֤ה ׀ וְדֶ֨בֶר֙ בָּאָ֔רֶץ וּמַלְאַ֣ךְ יְהֹוָ֔ה מַשְׁחִ֖ית בְּכָל־גְּב֣וּל יִשְׂרָאֵ֑ל וְעַתָּ֣ה רְאֵ֔ה מָה־אָשִׁ֥יב אֶת־שֹֽׁלְחִ֖י דָּבָֽר׃  ס 
<a target = '_blank' href='https://geulah.org.il/HaTanach/verse/?verse=109520'/> (21,13)</a> וַיֹּ֧אמֶר דָּוִ֛יד אֶל־גָּ֖ד צַר־לִ֣י מְאֹ֑ד אֶפְּלָה־נָּ֣א בְיַד־יְהֹוָ֗ה כִּֽי־רַבִּ֤ים רַֽחֲמָיו֙ מְאֹ֔ד וּבְיַד־אָדָ֖ם אַל־אֶפֹּֽל׃ 
<a target = '_blank' href='https://geulah.org.il/HaTanach/verse/?verse=109530'/> (21,14)</a> וַיִּתֵּ֧ן יְהֹוָ֛ה דֶּ֖בֶר בְּיִשְׂרָאֵ֑ל וַיִּפֹּל֨ מִיִּשְׂרָאֵ֔ל שִׁבְעִ֥ים אֶ֖לֶף אִֽישׁ׃ 
<a target = '_blank' href='https://geulah.org.il/HaTanach/verse/?verse=109540'/> (21,15)</a> וַיִּשְׁלַח֩ הָֽאֱלֹהִ֨ים ׀ מַלְאָ֥ךְ ׀ לִירֽוּשָׁלִַם֮ לְהַשְׁחִיתָהּ֒ וּכְהַשְׁחִ֗ית רָאָ֤ה יְהֹוָה֙ וַיִּנָּ֣חֶם עַל־הָרָעָ֔ה וַיֹּ֨אמֶר לַמַּלְאָ֤ךְ הַמַּשְׁחִית֙ רַ֗ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהֹוָה֙ עֹמֵ֗ד עִם־גֹּ֖רֶן אָרְנָ֥ן הַיְבוּסִֽי׃    ס 
<a target = '_blank' href='https://geulah.org.il/HaTanach/verse/?verse=109550'/> (21,16)</a> וַיִּשָּׂ֨א דָוִ֜יד אֶת־עֵינָ֗יו וַיַּ֞רְא אֶת־מַלְאַ֤ךְ יְהֹוָה֙ עֹמֵ֔ד בֵּ֤ין הָאָ֨רֶץ֙ וּבֵ֣ין הַשָּׁמַ֔יִם וְחַרְבֹּ֤ו שְׁלוּפָה֙ בְּיָדֹ֔ו נְטוּיָ֖ה עַל־יְרֽוּשָׁלִָ֑ם וַיִּפֹּ֨ל דָּוִ֧יד וְהַזְּקֵנִ֛ים מְכֻסִּ֥ים בַּשַּׂקִּ֖ים עַל־פְּנֵיהֶֽם׃ 
<a target = '_blank' href='https://geulah.org.il/HaTanach/verse/?verse=109560'/> (21,17)</a> וַיֹּ֣אמֶר דָּוִ֣יד אֶל־הָֽאֱלֹהִ֡ים הֲלֹא֩ אֲנִ֨י אָמַ֜רְתִּי לִמְנֹ֣ות בָּעָ֗ם וַֽאֲנִי־ה֤וּא אֲשֶׁר־חָטָ֨אתִי֙ וְהָרֵ֣עַ הֲרֵעֹ֔ותִי וְאֵ֥לֶּה הַצֹּ֖אן מֶ֥ה עָשׂ֑וּ יְהֹוָ֣ה אֱלֹהַ֗י תְּהִ֨י נָ֤א יָֽדְךָ֙ בִּ֚י וּבְבֵ֣ית אָבִ֔י וּבְעַמְּךָ֖ לֹ֥א לְמַגֵּפָֽה׃    ס 
<a target = '_blank' href='https://geulah.org.il/HaTanach/verse/?verse=109570'/> (21,18)</a> וּמַלְאַ֧ךְ יְהֹוָ֛ה אָמַ֥ר אֶל־גָּ֖ד לֵאמֹ֣ר לְדָוִ֑יד כִּ֣י ׀ יַֽעֲלֶ֣ה דָּוִ֗יד לְהָקִ֤ים מִזְבֵּ֙חַ֙ לַֽיהוָֹ֔ה בְּגֹ֖רֶן אָרְנָ֥ן הַיְבֻסִֽי׃ 
<a target = '_blank' href='https://geulah.org.il/HaTanach/verse/?verse=109580'/> (21,19)</a> וַיַּ֤עַל דָּוִיד֙ בִּדְבַר־גָּ֔ד אֲשֶׁ֥ר דִּבֶּ֖ר בְּשֵׁ֥ם יְהֹוָֽה׃ 
<a target = '_blank' href='https://geulah.org.il/HaTanach/verse/?verse=109590'/> (21,20)</a> וַיָּ֣שָׁב אָרְנָ֗ן וַיַּרְא֙ אֶת־הַמַּלְאָ֔ךְ וְאַרְבַּ֧עַת בָּנָ֛יו עִמֹּ֖ו מִתְחַבְּאִ֑ים וְאָרְנָ֖ן דָּ֥שׁ חִטִּֽים׃ 
<a target = '_blank' href='https://geulah.org.il/HaTanach/verse/?verse=109600'/> (21,21)</a> וַיָּבֹ֥א דָוִ֖יד עַד־אָרְנָ֑ן וַיַּבֵּ֤ט אָרְנָן֙ וַיַּ֣רְא אֶת־דָּוִ֔יד וַיֵּצֵא֙ מִן־הַגֹּ֔רֶן וַיִּשְׁתַּ֧חוּ לְדָוִ֛יד אַפַּ֖יִם אָֽרְצָֽה׃ 
<a target = '_blank' href='https://geulah.org.il/HaTanach/verse/?verse=109610'/> (21,22)</a> וַיֹּ֨אמֶר דָּוִ֜יד אֶל־אָרְנָ֗ן תְּנָה־לִּי֙ מְקֹ֣ום הַגֹּ֔רֶן וְאֶבְנֶה־בֹּ֥ו מִזְבֵּ֖חַ לַֽיהוָֹ֑ה בְּכֶ֤סֶף מָלֵא֙ תְּנֵ֣הוּ לִ֔י וְתֵֽעָצַ֥ר הַמַּגֵּפָ֖ה מֵעַ֥ל הָעָֽם׃ 
<a target = '_blank' href='https://geulah.org.il/HaTanach/verse/?verse=109620'/> (21,23)</a> וַ֙יֹּאמֶר֙ אָרְנָ֤ן אֶל־דָּוִיד֙ קַח־לָ֔ךְ וְיַ֛עַשׂ אֲדֹנִ֥י הַמֶּ֖לֶךְ הַטֹּ֣וב בְּעֵינָ֑יו רְאֵה֩ נָתַ֨תִּי הַבָּקָ֜ר לָֽעֹלֹ֗ות וְהַמֹּֽורִגִ֧ים לָֽעֵצִ֛ים וְהַֽחִטִּ֥ים לַמִּנְחָ֖ה הַכֹּ֥ל נָתָֽתִּי׃ 
<a target = '_blank' href='https://geulah.org.il/HaTanach/verse/?verse=109630'/> (21,24)</a> וַ֙יֹּאמֶר הַמֶּ֤לֶךְ דָּוִיד֙ לְאָרְנָ֔ן לֹ֕א כִּֽי־קָנֹ֥ה אֶקְנֶ֖ה בְּכֶ֣סֶף מָלֵ֑א כִּ֠י לֹֽא־אֶשָּׂ֤א אֲשֶׁר־לְךָ֙ לַֽיהוָֹ֔ה וְהַֽעֲלֹ֥ות עֹולָ֖ה חִנָּֽם׃ 
<a target = '_blank' href='https://geulah.org.il/HaTanach/verse/?verse=109640'/> (21,25)</a> וַיִּתֵּ֥ן דָּוִ֛יד לְאָרְנָ֖ן בַּמָּקֹ֑ום שִׁקְלֵ֣י זָהָ֔ב מִשְׁקָ֖ל שֵׁ֥שׁ מֵאֹֽות׃ 
<a target = '_blank' href='https://geulah.org.il/HaTanach/verse/?verse=109650'/> (21,26)</a> וַיִּבֶן֩ שָׁ֨ם דָּוִ֤יד מִזְבֵּ֨חַ֙ לַֽיהוָֹ֔ה וַיַּ֥עַל עֹלֹ֖ות וּשְׁלָמִ֑ים וַיִּקְרָא֙ אֶל־יְהֹוָ֔ה וַיַּֽעֲנֵ֤הוּ בָאֵשׁ֙ מִן־הַשָּׁמַ֔יִם עַ֖ל מִזְבַּ֥ח הָֽעֹלָֽה׃  ס 
<a target = '_blank' href='https://geulah.org.il/HaTanach/verse/?verse=109660'/> (21,27)</a> וַיֹּ֤אמֶר יְהֹוָה֙ לַמַּלְאָ֔ךְ וַיָּ֥שֶׁב חַרְבֹּ֖ו אֶל־נְדָנָֽהּ׃ 
<a target = '_blank' href='https://geulah.org.il/HaTanach/verse/?verse=109670'/> (21,28)</a> בָּעֵ֣ת הַהִ֔יא בִּרְאֹ֤ות דָּוִיד֙ כִּֽי־עָנָ֣הוּ יְהֹוָ֔ה בְּגֹ֖רֶן אָרְנָ֣ן הַיְבוּסִ֑י וַיִּזְבַּ֖ח שָֽׁם׃ 
<a target = '_blank' href='https://geulah.org.il/HaTanach/verse/?verse=109680'/> (21,29)</a> וּמִשְׁכַּ֣ן יְ֠הוָֹה אֲשֶׁר־עָשָׂ֨ה משֶׁ֧ה בַמִּדְבָּ֛ר וּמִזְבַּ֥ח הָֽעֹלָ֖ה בָּעֵ֣ת הַהִ֑יא בַּבָּמָ֖ה בְּגִבְעֹֽון׃ 
<a target = '_blank' href='https://geulah.org.il/HaTanach/verse/?verse=109690'/> (21,30)</a> וְלֹֽא־יָכֹ֥ל דָּוִ֛יד לָלֶ֥כֶת לְפָנָ֖יו לִדְר֣שׁ אֱלֹהִ֑ים כִּ֣י נִבְעַ֔ת מִפְּנֵ֕י חֶ֖רֶב מַלְאַ֥ךְ יְהֹוָֽה׃    פ 
<a target = '_blank' href='https://geulah.org.il/HaTanach/verse/?verse=109700'/> (22,1)</a> וַיֹּ֣אמֶר דָּוִ֔יד זֶ֣ה ה֔וּא בֵּ֖ית יְהֹוָ֣ה הָֽאֱלֹהִ֑ים וְזֶה־מִזְבֵּ֥חַ לְעֹלָ֖ה לְיִשְׂרָאֵֽל׃    ס 
<a target = '_blank' href='https://geulah.org.il/HaTanach/verse/?verse=109710'/> (22,2)</a> וַיֹּ֣אמֶר דָּוִ֔יד לִכְנֹוס֙ אֶת־הַגֵּרִ֔ים אֲשֶׁ֖ר בְּאֶ֣רֶץ יִשְׂרָאֵ֑ל וַיַּֽעֲמֵ֣ד חֹֽצְבִ֗ים לַחְצֹוב֙ אַבְנֵ֣י גָזִ֔ית לִבְנֹ֖ות בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=109720'/> (22,3)</a> וּבַרְזֶ֣ל ׀ לָ֠רֹב לַמִּסְמְרִ֞ים לְדַלְתֹ֧ות הַשְּׁעָרִ֛ים וְלַֽמְחַבְּרֹ֖ות הֵכִ֣ין דָּוִ֑יד וּנְח֥שֶׁת לָרֹ֖ב אֵ֥ין מִשְׁקָֽל׃ 
<a target = '_blank' href='https://geulah.org.il/HaTanach/verse/?verse=109730'/> (22,4)</a> וַֽעֲצֵ֥י אֲרָזִ֖ים לְאֵ֣ין מִסְפָּ֑ר כִּֽי־הֵ֠בִיאוּ הַצִּֽידֹנִ֨ים וְהַצֹּרִ֜ים עֲצֵ֧י אֲרָזִ֛ים לָרֹ֖ב לְדָוִֽיד׃  ס 
<a target = '_blank' href='https://geulah.org.il/HaTanach/verse/?verse=109740'/> (22,5)</a> וַיֹּ֣אמֶר דָּוִ֗יד שְׁלֹמֹ֣ה בְנִי֮ נַ֣עַר וָרָךְ֒ וְהַבַּ֜יִת לִבְנֹ֣ות לַֽיהוָֹ֗ה לְהַגְדִּ֨יל ׀ לְמַ֜עְלָה לְשֵׁ֤ם וּלְתִפְאֶ֨רֶת֙ לְכָל־הָֽאֲרָצֹ֔ות אָכִ֥ינָה נָּ֖א לֹ֑ו וַיָּ֧כֶן דָּוִ֛יד לָרֹ֖ב לִפְנֵ֥י מֹותֹֽו׃ 
<a target = '_blank' href='https://geulah.org.il/HaTanach/verse/?verse=109750'/> (22,6)</a> וַיִּקְרָ֖א לִשְׁלֹמֹ֣ה בְנֹ֑ו וַיְצַוֵּ֨הוּ֨ לִבְנֹות־בַּ֔יִת לַֽיהוָֹ֖ה אֱלֹהֵ֥י יִשְׂרָאֵֽל׃    ס 
<a target = '_blank' href='https://geulah.org.il/HaTanach/verse/?verse=109760'/> (22,7)</a> וַיֹּ֥אמֶר דָּוִ֖יד לִשְׁלֹמֹ֑ה בְּנִ֕ו֯ אֲ֙נִי הָיָ֣ה עִם־לְבָבִ֔י לִבְנֹ֣ות בַּ֔יִת לְשֵׁ֖ם יְהֹוָ֥ה אֱלֹהָֽי׃ 
<a target = '_blank' href='https://geulah.org.il/HaTanach/verse/?verse=109770'/> (22,8)</a> וַיְהִ֨י עָלַ֤י דְּבַר־יְהֹוָה֙ לֵאמֹ֔ר דָּ֤ם לָרֹב֙ שָׁפַ֔כְתָּ וּמִלְחָמֹ֥ות גְּדֹלֹ֖ות עָשִׂ֑יתָ לֹֽא־תִבְנֶ֥ה בַ֨יִת֙ לִשְׁמִ֔י כִּ֚י דָּמִ֣ים רַבִּ֔ים שָׁפַ֥כְתָּ אַ֖רְצָה לְפָנָֽי׃ 
<a target = '_blank' href='https://geulah.org.il/HaTanach/verse/?verse=109780'/> (22,9)</a> הִנֵּה־בֵ֞ן נֹולָ֣ד לָ֗ךְ ה֤וּא יִֽהְיֶה֙ אִ֣ישׁ מְנוּחָ֔ה וַֽהֲנִיחֹ֥ותִי לֹ֛ו מִכָּל־אֹֽויְבָ֖יו מִסָּבִ֑יב כִּ֤י שְׁלֹמֹה֙ יִֽהְיֶ֣ה שְׁמֹ֔ו וְשָׁלֹ֥ום וָשֶׁ֛קֶט אֶתֵּ֥ן עַל־יִשְׂרָאֵ֖ל בְּיָמָֽיו׃ 
<a target = '_blank' href='https://geulah.org.il/HaTanach/verse/?verse=109790'/> (22,10)</a> הֽוּא־יִבְנֶ֥ה בַ֨יִת֙ לִשְׁמִ֔י וְהוּא֙ יִֽהְיֶה־לִּ֣י לְבֵ֔ן וַֽאֲנִי־לֹ֖ו לְאָ֑ב וַֽהֲכִ֨ינֹותִ֜י כִּסֵּ֧א מַלְכוּתֹ֛ו עַל־יִשְׂרָאֵ֖ל עַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=109800'/> (22,11)</a> עַתָּ֣ה בְנִ֔י יְהִ֥י יְהֹוָ֖ה עִמָּ֑ךְ וְהִצְלַחְתָּ֗ וּבָנִ֙יתָ֙ בֵּ֚ית יְהֹוָ֣ה אֱלֹהֶ֔יךָ כַּֽאֲשֶׁ֖ר דִּבֶּ֥ר עָלֶֽיךָ׃ 
<a target = '_blank' href='https://geulah.org.il/HaTanach/verse/?verse=109810'/> (22,12)</a> אַ֣ךְ יִֽתֶּן־לְּךָ֤ יְהֹוָה֙ שֵׂ֣כֶל וּבִינָ֔ה וִֽיצַוְּךָ֖ עַל־יִשְׂרָאֵ֑ל וְלִשְׁמֹ֕ור אֶת־תֹּורַ֖ת יְהֹוָ֥ה אֱלֹהֶֽיךָ׃ 
<a target = '_blank' href='https://geulah.org.il/HaTanach/verse/?verse=109820'/> (22,13)</a> אָ֣ז תַּצְלִ֔יחַ אִם־תִּשְׁמֹ֗ור לַֽעֲשֹׂות֙ אֶת־הַֽחֻקִּ֣ים וְאֶת־הַמִּשְׁפָּטִ֔ים אֲשֶׁ֨ר צִוָּ֧ה יְהֹוָ֛ה אֶת־מֹשֶׁ֖ה עַל־יִשְׂרָאֵ֑ל חֲזַ֣ק וֶֽאֱמָ֔֯ץ אַל־תִּירָ֖א וְאַל־תֵּחָֽת׃ 
<a target = '_blank' href='https://geulah.org.il/HaTanach/verse/?verse=109830'/> (22,14)</a> וְהִנֵּ֨ה בְעָנְיִ֜י הֲכִינֹ֣ותִי לְבֵית־יְהֹוָ֗ה זָהָ֞ב כִּכָּרִ֤ים מֵֽאָה־אֶ֨לֶף֙ וְכֶ֗סֶף אֶ֤לֶף אֲלָפִים֙ כִּכָּרִ֔ים וְלַנְּח֤שֶׁת וְלַבַּרְזֶל֨ אֵ֣ין מִשְׁקָ֔ל כִּ֥י לָרֹ֖ב הָיָ֑ה וְעֵצִ֧ים וַֽאֲבָנִ֛ים הֲכִינֹ֖ותִי וַֽעֲלֵיהֶ֥ם תֹּוסִֽיף׃ 
<a target = '_blank' href='https://geulah.org.il/HaTanach/verse/?verse=109840'/> (22,15)</a> וְעִמְּךָ֤ לָרֹב֙ עֹשֵׂ֣י מְלָאכָ֔ה חֹֽצְבִ֕ים וְחָֽרָשֵׁ֥י אֶ֖בֶן וָעֵ֑ץ וְכָל־חָכָ֖ם בְּכָל־מְלָאכָֽה׃ 
<a target = '_blank' href='https://geulah.org.il/HaTanach/verse/?verse=109850'/> (22,16)</a> לַזָּהָ֧ב לַכֶּ֛סֶף וְלַנְּח֥שֶׁת וְלַבַּרְזֶ֖ל אֵ֣ין מִסְפָּ֑ר ק֣וּם וַֽעֲשֵׂ֔ה וִיהִ֥י יְהֹוָ֖ה עִמָּֽךְ׃ 
<a target = '_blank' href='https://geulah.org.il/HaTanach/verse/?verse=109860'/> (22,17)</a> וַיְצַ֤ו דָּוִיד֙ לְכָל־שָׂרֵ֣י יִשְׂרָאֵ֔ל לַֽעֲזֹ֖ר לִשְׁלֹמֹ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=109870'/> (22,18)</a> הֲלֹ֨א יְהֹוָ֤ה אֱלֹֽהֵיכֶם֙ עִמָּכֶ֔ם וְהֵנִ֥יחַ לָכֶ֖ם מִסָּבִ֑יב כִּ֣י ׀ נָתַ֣ן בְּיָדִ֗י אֵ֚ת יֽשְׁבֵ֣י הָאָ֔רֶץ וְנִכְבְּשָׁ֥ה הָאָ֛רֶץ לִפְנֵ֥י יְהֹוָ֖ה וְלִפְנֵ֥י עַמֹּֽו׃ 
<a target = '_blank' href='https://geulah.org.il/HaTanach/verse/?verse=109880'/> (22,19)</a> עַתָּ֗ה תְּנ֤וּ לְבַבְכֶם֙ וְנַפְשְׁכֶ֔ם לִדְרֹ֖ושׁ לַיהוָֹ֣ה אֱלֹֽהֵיכֶ֑ם וְק֗וּמוּ וּבְנוּ֙ אֶת־מִקְדַּשׁ֙  יְהֹוָ֣ה הָֽאֱלֹהִ֔ים לְהָבִ֞יא אֶת־אֲרֹ֣ון בְּרִית־יְהֹוָ֗ה וּכְלֵי֙ קֹ֣דֶשׁ הָֽאֱלֹהִ֔ים לַבַּ֖יִת הַנִּבְנֶ֥ה לְשֵֽׁם־יְהֹוָֽה׃  פ 
<a target = '_blank' href='https://geulah.org.il/HaTanach/verse/?verse=109890'/> (23,1)</a> וְדָוִ֥יד זָקֵ֖ן וְשָׂבַ֣ע יָמִ֑ים וַיַּמְלֵ֛ךְ אֶת־שְׁלֹמֹ֥ה בְנֹ֖ו עַל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=109900'/> (23,2)</a> וַיֶּֽאֱסֹף֨ אֶת־כָּל־שָׂרֵ֣י יִשְׂרָאֵ֔ל וְהַכֹּֽהֲנִ֖ים וְהַֽלְוִיִּֽם׃ 
<a target = '_blank' href='https://geulah.org.il/HaTanach/verse/?verse=109910'/> (23,3)</a> וַיִּסָּֽפְרוּ֨ הַֽלְוִיִּ֔ם מִבֶּ֛ן שְׁלשִׁ֥ים שָׁנָ֖ה וָמָ֑עְלָה וַיְהִ֨י מִסְפָּרָ֤ם לְגֻלְגְּלֹתָם֙ לִגְבָרִ֔ים שְׁלשִׁ֥ים וּשְׁמֹנָ֖ה אָֽלֶף׃ 
<a target = '_blank' href='https://geulah.org.il/HaTanach/verse/?verse=109920'/> (23,4)</a> מֵאֵ֗לֶּה לְנַצֵּ֨חַ֙ עַל־מְלֶ֣אכֶת בֵּית־יְהֹוָ֔ה עֶשְׂרִ֥ים וְאַרְבָּעָ֖ה אָ֑לֶף וְשֹֽׁטְרִ֥ים וְשֹֽׁפְטִ֖ים שֵׁ֥שֶׁת אֲלָפִֽים׃ 
<a target = '_blank' href='https://geulah.org.il/HaTanach/verse/?verse=109930'/> (23,5)</a> וְאַרְבַּ֥עַת אֲלָפִ֖ים שֹֽׁעֲרִ֑ים וְאַרְבַּ֤עַת אֲלָפִים֙ מְהַלְלִ֣ים לַֽיהוָֹ֔ה בַּכֵּלִ֕ים אֲשֶׁ֥ר עָשִׂ֖יתִי לְהַלֵּֽל׃ פ 
<a target = '_blank' href='https://geulah.org.il/HaTanach/verse/?verse=109940'/> (23,6)</a> וַיֶּחָֽלְקֵ֥ם דָּוִ֖יד מַחְלְקֹ֑ות לִבְנֵ֣י לֵוִ֔י לְגֵֽרְשֹׁ֖ון קְהָ֥ת וּמְרָרִֽי׃    ס 
<a target = '_blank' href='https://geulah.org.il/HaTanach/verse/?verse=109950'/> (23,7)</a> לַגֵּֽרְשֻׁנִּ֖י לַעְדָּ֥ן וְשִׁמְעִֽי׃    ס 
<a target = '_blank' href='https://geulah.org.il/HaTanach/verse/?verse=109960'/> (23,8)</a> בְּנֵ֣י לַעְדָּ֗ן הָרֹ֧אשׁ יְחִיאֵ֛ל וְזֵתָ֥ם וְיֹואֵ֖ל שְׁלשָֽׁה׃    ס 
<a target = '_blank' href='https://geulah.org.il/HaTanach/verse/?verse=109970'/> (23,9)</a> בְּנֵ֣י שִׁמְעִ֗י שְׁלֹמִ֧ו֯ת וַֽחֲזִיאֵ֛ל וְהָרָ֖ן שְׁלשָׁ֑ה אֵ֛לֶּה רָאשֵׁ֥י הָֽאָבֹ֖ות לְלַעְדָּֽן׃    ס 
<a target = '_blank' href='https://geulah.org.il/HaTanach/verse/?verse=109980'/> (23,10)</a> וּבְנֵ֣י שִׁמְעִ֔י יַ֣חַת זִינָ֔א וִיע֖וּשׁ וּבְרִיעָ֑ה אֵ֥לֶּה בְנֵֽי־שִׁמְעִ֖י אַרְבָּעָֽה׃ 
<a target = '_blank' href='https://geulah.org.il/HaTanach/verse/?verse=109990'/> (23,11)</a> וַֽיְהִי־יַ֣חַת הָרֹ֔אשׁ וְזִיזָ֖ה הַשֵּׁנִ֑י וִיע֤וּשׁ וּבְרִיעָה֙ לֹֽא־הִרְבּ֣וּ בָנִ֔ים וַיִּֽהְיוּ֙ לְבֵ֣ית אָ֔ב לִפְקֻדָּ֖ה אֶחָֽת׃    ס 
<a target = '_blank' href='https://geulah.org.il/HaTanach/verse/?verse=110000'/> (23,12)</a> בְּנֵ֣י קְ֔הָת עַמְרָ֧ם יִצְהָ֛ר חֶבְרֹ֥ון וְעֻזִּיאֵ֖ל אַרְבָּעָֽה׃    ס 
<a target = '_blank' href='https://geulah.org.il/HaTanach/verse/?verse=110010'/> (23,13)</a> בְּנֵ֥י עַמְרָ֖ם אַֽהֲרֹ֣ן וּמשֶׁ֑ה וַיִּבָּדֵ֣ל אַֽהֲרֹ֡ן לְֽהַקְדִּישֹׁו֩ קֹ֨דֶשׁ קָֽדָשִׁ֤ים הֽוּא־וּבָנָיו֙ עַד־עֹולָ֔ם לְהַקְטִיר֩ לִפְנֵ֨י יְהֹוָ֧ה לְשָֽׁרְתֹ֛ו וּלְבָרֵ֥ךְ בִּשְׁמֹ֖ו עַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=110020'/> (23,14)</a> וּמשֶׁ֖ה אִ֣ישׁ הָֽאֱלֹהִ֑ים בָּנָ֕יו יִקָּֽרְא֖וּ עַל־שֵׁ֥בֶט הַלֵּוִֽי׃  ס 
<a target = '_blank' href='https://geulah.org.il/HaTanach/verse/?verse=110030'/> (23,15)</a> בְּנֵ֣י משֶׁ֔ה גֵּֽרְשֹׁ֖ום וֶֽאֱלִיעֶֽזֶר׃ 
<a target = '_blank' href='https://geulah.org.il/HaTanach/verse/?verse=110040'/> (23,16)</a> בְּנֵ֥י גֵֽרְשֹׁ֖ום שְׁבוּאֵ֥ל הָרֹֽאשׁ׃ 
<a target = '_blank' href='https://geulah.org.il/HaTanach/verse/?verse=110050'/> (23,17)</a> וַיִּֽהְי֥וּ בְנֵֽי־אֱלִיעֶ֖זֶר רְחַבְיָ֣ה הָרֹ֑אשׁ וְלֹֽא־הָיָ֤ה לֶֽאֱלִיעֶ֨זֶר֙ בָּנִ֣ים אֲחֵרִ֔ים וּבְנֵ֥י רְחַבְיָ֖ה רָב֥וּ לְמָֽעְלָֽה׃ ס 
<a target = '_blank' href='https://geulah.org.il/HaTanach/verse/?verse=110060'/> (23,18)</a> בְּנֵ֥י יִצְהָ֖ר שְׁלֹמִ֥ית הָרֹֽאשׁ׃    ס 
<a target = '_blank' href='https://geulah.org.il/HaTanach/verse/?verse=110070'/> (23,19)</a> בְּנֵ֖י חֶבְרֹ֑ון יְרִיָּ֤הוּ הָרֹאשׁ֙ אֲמַרְיָ֣ה הַשֵּׁנִ֔י יַֽחֲזִיאֵ֣ל הַשְּׁלִישִׁ֔י וִֽיקַמְעָ֖ם הָֽרְבִיעִֽי׃ ס 
<a target = '_blank' href='https://geulah.org.il/HaTanach/verse/?verse=110080'/> (23,20)</a> בְּנֵ֖י עֻזִּיאֵ֑ל מִיכָ֣ה הָרֹ֔אשׁ וְיִשִּׁיָּ֖ה הַשֵּׁנִֽי׃    ס 
<a target = '_blank' href='https://geulah.org.il/HaTanach/verse/?verse=110090'/> (23,21)</a> בְּנֵ֤י מְרָרִי֨ מַחְלִ֣י וּמוּשִׁ֔י בְּנֵ֥י מַחְלִ֖י אֶלְעָזָ֥ר וְקִֽישׁ׃ 
<a target = '_blank' href='https://geulah.org.il/HaTanach/verse/?verse=110100'/> (23,22)</a> וַיָּ֙מָת֙ אֶלְעָזָ֔ר וְלֹא־הָ֥יוּ לֹ֛ו בָּנִ֖ים כִּ֣י אִם־בָּנֹ֑ות וַיִּשָּׂא֥וּם בְּנֵי־קִ֖ישׁ אֲחֵיהֶֽם׃ 
<a target = '_blank' href='https://geulah.org.il/HaTanach/verse/?verse=110110'/> (23,23)</a> בְּנֵ֣י מוּשִׁ֔י מַחְלִ֥י וְעֵ֛דֶר וִֽירֵמֹ֖ות שְׁלֹושָֽׁה׃ 
<a target = '_blank' href='https://geulah.org.il/HaTanach/verse/?verse=110120'/> (23,24)</a> אֵ֣לֶּה בְנֵֽי־לֵוִי֩ לְבֵ֨ית אֲבֹֽותֵיהֶ֜ם רָאשֵׁ֧י הָֽאָבֹ֣ות לִפְקֽוּדֵיהֶ֗ם בְּמִסְפַּ֤ר שֵׁמֹות֙ לְגֻלְגְּלֹתָ֔ם עֹשֵׂה֙ הַמְּלָאכָ֔ה לַֽעֲבֹדַ֖ת בֵּ֣ית יְהֹוָ֑ה מִבֶּ֛ן עֶשְׂרִ֥ים שָׁנָ֖ה וָמָֽעְלָה׃ 
<a target = '_blank' href='https://geulah.org.il/HaTanach/verse/?verse=110130'/> (23,25)</a> כִּ֚י אָמַ֣ר דָּוִ֔יד הֵנִ֛יחַ יְהֹוָ֥ה אֱלֹהֵֽי־יִשְׂרָאֵ֖ל לְעַמֹּ֑ו וַיִּשְׁכֹּ֥ן בִּירֽוּשָׁלִַ֖ם עַד־לְעֹולָֽם׃ 
<a target = '_blank' href='https://geulah.org.il/HaTanach/verse/?verse=110140'/> (23,26)</a> וְגַ֖ם לַֽלְוִיִּ֑ם אֵין־לָשֵׂ֧את אֶת־הַמִּשְׁכָּ֛ן וְאֶת־כָּל־כֵּלָ֖יו לַֽעֲבֹֽדָתֹֽו׃ 
<a target = '_blank' href='https://geulah.org.il/HaTanach/verse/?verse=110150'/> (23,27)</a> כִּ֣י בְדִבְרֵ֤י דָוִיד֙ הָאַֽחֲרֹונִ֔ים הֵ֖מָּה מִסְפַּ֣ר בְּנֵֽי־לֵוִ֑י מִבֶּ֛ן עֶשְׂרִ֥ים שָׁנָ֖ה וּלְמָֽעְלָה׃ 
<a target = '_blank' href='https://geulah.org.il/HaTanach/verse/?verse=110160'/> (23,28)</a> כִּ֣י מַֽעֲמָדָ֞ם לְיַ֣ד בְּנֵֽי־אַֽהֲרֹ֗ן לַֽעֲבֹודַת֙ בֵּ֣ית יְהֹוָ֔ה עַל־הַֽחֲצֵרֹות֙ וְעַל־הַלְּשָׁכֹ֔ות וְעַל־טָֽהֳרַ֖ת לְכָל־קֹ֑דֶשׁ וּמַֽעֲשֵׂ֔ה עֲבֹדַ֖ת בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=110170'/> (23,29)</a> וּלְלֶ֨חֶם הַמַּֽעֲרֶכֶ֜ת וּלְסֹ֤לֶת לְמִנְחָה֙ וְלִרְקִיקֵ֣י הַמַּצֹּ֔ות וְלַמַּֽחֲבַ֖ת וְלַמֻּרְבָּ֑כֶת וּלְכָל־מְשׂוּרָ֖ה וּמִדָּֽה׃ 
<a target = '_blank' href='https://geulah.org.il/HaTanach/verse/?verse=110180'/> (23,30)</a> וְלַֽעֲמֹד֙ בַּבֹּ֣קֶר בַּבֹּ֔קֶר לְהֹדֹ֥ות וּלְהַלֵּ֖ל לַֽיהוָֹ֑ה וְכֵ֖ן לָעָֽרֶב׃ 
<a target = '_blank' href='https://geulah.org.il/HaTanach/verse/?verse=110190'/> (23,31)</a> וּלְכֹ֨ל הַֽעֲלֹ֤ות עֹלֹות֙ לַֽיהוָֹ֔ה לַ֨שַּׁבָּתֹ֔ות לֶֽחֳדָשִׁ֖ים וְלַמֹּֽעֲדִ֑ים בְּמִסְפָּ֨ר כְּמִשְׁפָּ֧ט עֲלֵיהֶ֛ם תָּמִ֖יד לִפְנֵ֥י יְהֹוָֽה׃ 
<a target = '_blank' href='https://geulah.org.il/HaTanach/verse/?verse=110200'/> (23,32)</a> וְשָׁמְר֞וּ אֶת־מִשְׁמֶ֣רֶת אֹֽהֶל־מֹועֵ֗ד וְאֵת֙ מִשְׁמֶ֣רֶת הַקֹּ֔דֶשׁ וּמִשְׁמֶ֕רֶת בְּנֵ֥י אַֽהֲרֹ֖ן אֲחֵיהֶ֑ם לַֽעֲבֹדַ֖ת בֵּ֥ית יְהֹוָֽה׃  פ 
<a target = '_blank' href='https://geulah.org.il/HaTanach/verse/?verse=110210'/> (24,1)</a> וְלִבְנֵ֥י אַֽהֲרֹ֖ן מַחְלְקֹותָ֑ם בְּנֵ֣י אַֽהֲרֹ֔ן נָדָב֙ וַֽאֲבִיה֔וּא אֶלְעָזָ֖ר וְאִֽיתָמָֽר׃ 
<a target = '_blank' href='https://geulah.org.il/HaTanach/verse/?verse=110220'/> (24,2)</a> וַיָּ֨מָת נָדָ֤ב וַֽאֲבִיהוּא֙ לִפְנֵ֣י אֲבִיהֶ֔ם וּבָנִ֖ים לֹֽא־הָי֣וּ לָהֶ֑ם וַיְכַֽהֲנ֔וּ אֶלְעָזָ֖ר וְאִֽיתָמָֽר׃ 
<a target = '_blank' href='https://geulah.org.il/HaTanach/verse/?verse=110230'/> (24,3)</a> וַיֶּחָֽלְקֵ֣ם דָּוִ֔יד וְצָדֹוק֙ מִן־בְּנֵ֣י אֶלְעָזָ֔ר וַֽאֲחִימֶ֖לֶךְ מִן־בְּנֵ֣י אִיתָמָ֑ר לִפְקֻדָּתָ֖ם בַּֽעֲבֹֽדָתָֽם׃ 
<a target = '_blank' href='https://geulah.org.il/HaTanach/verse/?verse=110240'/> (24,4)</a> וַיִּמָּֽצְא֣וּ בְנֵֽי־אֶלְעָזָ֡ר רַבִּ֞ים לְרָאשֵׁ֧י הַגְּבָרִ֛ים מִן־בְּנֵ֥י אִֽיתָמָ֖ר וַיַּחְלְק֑וּם לִבְנֵ֨י אֶלְעָזָ֜ר רָאשִׁ֤ים לְבֵית־אָבֹות֙ שִׁשָּׁ֣ה עָשָׂ֔ר וְלִבְנֵ֧י אִֽיתָמָ֛ר לְבֵ֥ית אֲבֹותָ֖ם שְׁמֹונָֽה׃ 
<a target = '_blank' href='https://geulah.org.il/HaTanach/verse/?verse=110250'/> (24,5)</a> וַיַּחְלְק֥וּם בְּגֹֽורָלֹ֖ות אֵ֣לֶּה עִם־אֵ֑לֶּה כִּֽי־הָי֤וּ שָֽׂרֵי־קֹ֨דֶשׁ֙ וְשָׂרֵ֣י הָֽאֱלֹהִ֔ים מִבְּנֵ֥י אֶלְעָזָ֖ר וּבִבְנֵ֥י אִֽיתָמָֽר׃    ס 
<a target = '_blank' href='https://geulah.org.il/HaTanach/verse/?verse=110260'/> (24,6)</a> וַיִּכְתְּבֵ֡ם שְׁמַעְיָה֩ בֶן־נְתַנְאֵ֨ל הַסֹּופֵ֜ר מִן־הַלֵּוִ֗י לִפְנֵי֨ הַמֶּ֤לֶךְ וְהַשָּׂרִים֙ וְצָדֹ֣וק הַכֹּהֵ֔ן וַֽאֲחִימֶ֨לֶךְ֙ בֶּן־אֶבְיָתָ֔ר וְרָאשֵׁי֙ הָֽאָבֹ֔ות לַכֹּֽהֲנִ֖ים וְלַֽלְוִיִּ֑ם בֵּֽית־אָ֣ב אֶחָ֗ד אָחֻז֙ לְאֶלְעָזָ֔ר וְאָחֻ֥ז ׀ אָחֻ֖ז לְאִֽיתָמָֽר׃  ס 
<a target = '_blank' href='https://geulah.org.il/HaTanach/verse/?verse=110270'/> (24,7)</a> וַיֵּצֵ֞א הַגֹּורָ֤ל הָרִאשֹׁון֙ לִיהֹ֣ויָרִ֔יב לִֽידַעְיָ֖ה הַשֵּׁנִֽי׃ 
<a target = '_blank' href='https://geulah.org.il/HaTanach/verse/?verse=110280'/> (24,8)</a> לְחָרִם֙ הַשְּׁלִישִׁ֔י לִשְׂעֹרִ֖ים הָֽרְבִעִֽי׃ 
<a target = '_blank' href='https://geulah.org.il/HaTanach/verse/?verse=110290'/> (24,9)</a> לְמַלְכִּיָּה֙ הַֽחֲמִישִׁ֔י לְמִיָּמִ֖ן הַשִּׁשִּֽׁי׃ 
<a target = '_blank' href='https://geulah.org.il/HaTanach/verse/?verse=110300'/> (24,10)</a> לְהַקֹּוץ֙ הַשְּׁבִעִ֔י לַֽאֲבִיָּ֖ה הַשְּׁמִינִֽי׃ 
<a target = '_blank' href='https://geulah.org.il/HaTanach/verse/?verse=110310'/> (24,11)</a> לְיֵשׁ֙וּעַ֙ הַתְּשִׁעִ֔י לִשְׁכַנְיָ֖הוּ הָֽעֲשִׂרִֽי׃ 
<a target = '_blank' href='https://geulah.org.il/HaTanach/verse/?verse=110320'/> (24,12)</a> לְאֶלְיָשִׁיב֙ עַשְׁתֵּ֣י עָשָׂ֔ר לְיָקִ֖ים שְׁנֵ֥ים עָשָֽׂר׃ 
<a target = '_blank' href='https://geulah.org.il/HaTanach/verse/?verse=110330'/> (24,13)</a> לְחֻפָּה֙ שְׁלשָׁ֣ה עָשָׂ֔ר לְיֶֽשֶׁבְאָ֖ב אַרְבָּעָ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=110340'/> (24,14)</a> לְבִלְגָּה֙ חֲמִשָּׁ֣ה עָשָׂ֔ר לְאִמֵּ֖ר שִׁשָּׁ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=110350'/> (24,15)</a> לְחֵזִיר֙ שִׁבְעָ֣ה עָשָׂ֔ר לְהַפִּצֵּ֖ץ שְׁמֹונָ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=110360'/> (24,16)</a> לִפְתַחְיָה֙ תִּשְׁעָ֣ה עָשָׂ֔ר לִֽיחֶזְקֵ֖אל הָֽעֶשְׂרִֽים׃ 
<a target = '_blank' href='https://geulah.org.il/HaTanach/verse/?verse=110370'/> (24,17)</a> לְיָכִין֙ אֶחָ֣ד וְעֶשְׂרִ֔ים לְגָמ֖וּל שְׁנַ֥יִם וְעֶשְׂרִֽים׃ 
<a target = '_blank' href='https://geulah.org.il/HaTanach/verse/?verse=110380'/> (24,18)</a> לִדְלָיָ֙הוּ֙ שְׁלשָׁ֣ה וְעֶשְׂרִ֔ים לְמַֽעַזְיָ֖הוּ אַרְבָּעָ֥ה וְעֶשְׂרִֽים׃  ס 
<a target = '_blank' href='https://geulah.org.il/HaTanach/verse/?verse=110390'/> (24,19)</a> אֵ֣לֶּה פְקֻדָּתָ֞ם לַֽעֲבֹֽדָתָ֗ם לָבֹ֤וא לְבֵֽית־יְהֹוָה֙ כְּמִשְׁפָּטָ֔ם בְּיַ֖ד אַֽהֲרֹ֣ן אֲבִיהֶ֑ם כַּֽאֲשֶׁ֣ר צִוָּ֔הוּ יְהֹוָ֖ה אֱלֹהֵ֥י יִשְׂרָאֵֽל׃  
<a target = '_blank' href='https://geulah.org.il/HaTanach/verse/?verse=110400'/> (24,20)</a> וְלִבְנֵ֥י לֵוִ֖י הַנֹּֽותָרִ֑ים לִבְנֵ֤י עַמְרָם֙ שׁ֣וּבָאֵ֔ל לִבְנֵ֥י שֽׁוּבָאֵ֖ל יֶחְדְּיָֽהוּ׃ 
<a target = '_blank' href='https://geulah.org.il/HaTanach/verse/?verse=110410'/> (24,21)</a> לִרְחַבְיָ֑הוּ לִבְנֵ֣י רְחַבְיָ֔הוּ הָרֹ֖אשׁ יִשִּׁיָּֽה׃ 
<a target = '_blank' href='https://geulah.org.il/HaTanach/verse/?verse=110420'/> (24,22)</a> לַיִּצְהָרִ֖י שְׁלֹמֹ֑ות לִבְנֵ֥י שְׁלֹמֹ֖ות יָֽחַת׃ 
<a target = '_blank' href='https://geulah.org.il/HaTanach/verse/?verse=110430'/> (24,23)</a> וּבְנָ֖י יְרִיָּ֑הוּ אֲמַרְיָ֙הוּ֙ הַשֵּׁנִ֔י יַֽחֲזִיאֵל֨ הַשְּׁלִישִׁ֔י יְקַמְעָ֖ם הָֽרְבִיעִֽי׃ 
<a target = '_blank' href='https://geulah.org.il/HaTanach/verse/?verse=110440'/> (24,24)</a> בְּנֵ֤י עֻזִּיאֵל֨ מִיכָ֔ה לִבְנֵ֥י מִיכָ֖ה שָׁמִֽו֯ר׃ 
<a target = '_blank' href='https://geulah.org.il/HaTanach/verse/?verse=110450'/> (24,25)</a> אֲחִ֤י מִיכָה֙ יִשִּׁיָּ֔ה לִבְנֵ֥י יִשִּׁיָּ֖ה זְכַרְיָֽהוּ׃ 
<a target = '_blank' href='https://geulah.org.il/HaTanach/verse/?verse=110460'/> (24,26)</a> בְּנֵ֥י מְרָרִ֖י מַחְלִ֣י וּמוּשִׁ֑י בְּנֵ֥י יַֽעֲזִיָּ֖הֽוּ בְּנֹֽו׃ 
<a target = '_blank' href='https://geulah.org.il/HaTanach/verse/?verse=110470'/> (24,27)</a> בְּנֵ֖י מְרָרִי֨ לְיַֽעֲזִיָּ֣הוּ בְנֹ֔ו וְשֹׁ֥הַם וְזַכּ֖וּר וְעִבְרִֽי׃ 
<a target = '_blank' href='https://geulah.org.il/HaTanach/verse/?verse=110480'/> (24,28)</a> לְמַחְלִי֙ אֶלְעָזָ֔ר וְלֹא־הָ֥יָה לֹ֖ו בָּנִֽים׃ 
<a target = '_blank' href='https://geulah.org.il/HaTanach/verse/?verse=110490'/> (24,29)</a> לְקִ֖ישׁ בְּנֵי־קִ֥ישׁ יְרַחְמְאֵֽל׃ 
<a target = '_blank' href='https://geulah.org.il/HaTanach/verse/?verse=110500'/> (24,30)</a> וּבְנֵ֣י מוּשִׁ֔י מַחְלִ֥י וְעֵ֖דֶר וִֽירִימֹ֑ות אֵ֛לֶּה בְּנֵ֥י הַֽלְוִיִּ֖ם לְבֵ֥ית אֲבֹֽתֵיהֶֽם׃ 
<a target = '_blank' href='https://geulah.org.il/HaTanach/verse/?verse=110510'/> (24,31)</a> וַיַּפִּילוּ֩ גַם־הֵ֨ם גֹּֽורָלֹ֜ות לְעֻמַּ֣ת ׀ אֲחֵיהֶ֣ם בְּנֵֽי־אַֽהֲרֹ֗ן לִפְנֵ֨י דָוִ֤יד הַמֶּ֙לֶךְ֙ וְצָדֹ֣וק וַֽאֲחִימֶ֔לֶךְ וְרָאשֵׁי֙ הָ֣אָבֹ֔ות לַכֹּֽהֲנִ֖ים וְלַֽלְוִיִּ֑ם אָבֹ֣ות הָרֹ֔אשׁ לְעֻמַּ֖ת אָחִ֥יו הַקָּטָֽן׃    פ 
<a target = '_blank' href='https://geulah.org.il/HaTanach/verse/?verse=110520'/> (25,1)</a> וַיַּבְדֵּ֣ל דָּוִיד֩ וְשָׂרֵ֨י הַצָּבָ֜א לַֽעֲבֹדָ֗ה לִבְנֵ֤י אָסָף֙ וְהֵימָ֣ן וִֽידוּת֔וּן הַנִּבְּי֯אִ֛ים בְּכִנֹּרֹ֥ות בִּנְבָלִ֖ים וּבִמְצִלְתָּ֑יִם וַיְהִי֙ מִסְפָּרָ֔ם אַנְשֵׁ֥י מְלָאכָ֖ה לַֽעֲבֹֽדָתָֽם׃ 
<a target = '_blank' href='https://geulah.org.il/HaTanach/verse/?verse=110530'/> (25,2)</a> לִבְנֵ֣י אָסָ֗ף זַכּ֧וּר וְיֹוסֵ֛ף וּנְתַנְיָ֥ה וַֽאֲשַׂרְאֵ֖לָה בְּנֵ֣י אָסָ֑ף עַ֚ל יַד־אָסָ֔ף הַנִּבָּ֖א עַל־יְדֵ֥י הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=110540'/> (25,3)</a> לִֽידוּת֑וּן בְּנֵ֣י יְדוּת֡וּן גְּדַלְיָ֡הוּ וּצְרִ֡י וִ֠ישַׁעְיָהוּ חֲשַׁבְיָ֨הוּ וּמַתִּתְיָ֜הוּ שִׁשָּׁ֗ה עַל֩ יְדֵ֨י אֲבִיהֶ֤ם יְדוּתוּן֙ בַּכִּנֹּ֔ור הַנִּבָּ֕א עַל־הֹודֹ֥ות וְהַלֵּ֖ל לַֽיהוָֹֽה׃  
<a target = '_blank' href='https://geulah.org.il/HaTanach/verse/?verse=110550'/> (25,4)</a> לְהֵימָ֑ן בְּנֵ֣י הֵימָ֡ן בֻּקִּיָּ֡הוּ מַתַּנְיָ֡הוּ עֻ֠זִּיאֵל שְׁבוּאֵ֨ל וִֽירִימֹ֜ות חֲנַנְיָ֣ה חֲנָ֗נִי אֱלִיאָ֤תָה גִדַּ֨לְתִּי֙ וְרֹמַ֣מְתִּי עֶ֔זֶר יָשְׁבְּקָ֣שָׁה מַלֹּ֔ותִי הֹותִ֖יר מַֽחֲזִיאֹֽות׃ 
<a target = '_blank' href='https://geulah.org.il/HaTanach/verse/?verse=110560'/> (25,5)</a> כָּל־אֵ֨לֶּה בָנִ֜ים לְהֵימָ֗ן חֹזֵ֥ה הַמֶּ֛לֶךְ בְּדִבְרֵ֥י הָֽאֱלֹהִ֖ים לְהָרִ֣ים קָ֑רֶן וַיִּתֵּ֨ן הָֽאֱלֹהִ֜ים לְהֵימָ֗ן בָּנִ֛ים אַרְבָּעָ֥ה עָשָׂ֖ר וּבָנֹ֥ות שָׁלֹֽושׁ׃ 
<a target = '_blank' href='https://geulah.org.il/HaTanach/verse/?verse=110570'/> (25,6)</a> כָּל־אֵ֣לֶּה עַל־יְדֵי֩ אֲבִיהֶ֨ם בַּשִּׁ֜יר בֵּ֣ית יְהֹוָ֗ה בִּמְצִלְתַּ֨יִם֙ נְבָלִ֣ים וְכִנֹּרֹ֔ות לַֽעֲבֹדַ֖ת בֵּ֣ית הָֽאֱלֹהִ֑ים עַ֚ל יְדֵ֣י הַמֶּ֔לֶךְ אָסָ֥ף וִֽידוּת֖וּן וְהֵימָֽן׃ 
<a target = '_blank' href='https://geulah.org.il/HaTanach/verse/?verse=110580'/> (25,7)</a> וַיְהִ֤י מִסְפָּרָם֙ עִם־אֲחֵיהֶ֔ם מְלֻמְּדֵי־שִׁ֖יר לַֽיהוָֹ֑ה כָּ֨ל־הַמֵּבִ֔ין מָאתַ֖יִם שְׁמֹונִ֥ים וּשְׁמֹנָֽה׃ 
<a target = '_blank' href='https://geulah.org.il/HaTanach/verse/?verse=110590'/> (25,8)</a> וַיַּפִּ֜ילוּ גֹּֽורָלֹ֣ות מִשְׁמֶ֗רֶת לְעֻמַּת֙ כַּקָּטֹ֣ן כַּגָּדֹ֔ול מֵבִ֖ין עִם־תַּלְמִֽיד׃  פ 
<a target = '_blank' href='https://geulah.org.il/HaTanach/verse/?verse=110600'/> (25,9)</a> וַיֵּצֵ֞א הַגֹּורָ֧ל הָֽרִאשֹׁ֛ון לְאָסָ֖ף לְיֹוסֵ֑ף גְּדַלְיָ֙הוּ֙ הַשֵּׁנִ֔י הֽוּא־וְאֶחָ֛יו וּבָנָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110610'/> (25,10)</a> הַשְּׁלִשִׁ֣י זַכּ֔וּר בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110620'/> (25,11)</a> הָֽרְבִיעִ֣י לַיִּצְרִ֔י בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110630'/> (25,12)</a> הַֽחֲמִישִׁ֣י נְתַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ פ 
<a target = '_blank' href='https://geulah.org.il/HaTanach/verse/?verse=110640'/> (25,13)</a> הַשִּׁשִּׁ֣י בֻקִּיָּ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110650'/> (25,14)</a> הַשְּׁבִעִ֣י יְשַׂרְאֵלָה בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110660'/> (25,15)</a> הַשְּׁמִינִ֣י יְשַֽׁעְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110670'/> (25,16)</a> הַתְּשִׁיעִ֣י מַתַּנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110680'/> (25,17)</a> הָֽעֲשִׂירִי֨ שִׁמְעִ֔י בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110690'/> (25,18)</a> עַשְׁתֵּי־עָשָׂ֣ר עֲזַרְאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110700'/> (25,19)</a> הַשְּׁנֵ֤ים עָשָׂר֙ לַֽחֲשַׁבְיָ֔ה בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110710'/> (25,20)</a> לִשְׁלשָׁ֤ה עָשָׂר֙ שֽׁוּבָאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110720'/> (25,21)</a> לְאַרְבָּעָ֤ה עָשָׂר֙ מַתִּתְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110730'/> (25,22)</a> לַֽחֲמִשָּׁ֤ה עָשָׂר֙ לִֽירֵמֹ֔ות בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110740'/> (25,23)</a> לְשִׁשָּׁ֤ה עָשָׂר֙ לַֽחֲנַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110750'/> (25,24)</a> לְשִׁבְעָ֤ה עָשָׂר֙ לְיָשְׁבְּקָ֔שָׁה בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110760'/> (25,25)</a> לִשְׁמֹונָ֤ה עָשָׂר֙ לַֽחֲנָ֔נִי בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110770'/> (25,26)</a> לְתִשְׁעָ֤ה עָשָׂר֙ לְמַלֹּ֔ותִי בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110780'/> (25,27)</a> ֯לְעֶשְׂרִים֙ לֶֽאֱלִיָּ֔תָה בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110790'/> (25,28)</a> לְאֶחָ֤ד וְעֶשְׂרִים֙ לְהֹותִ֔יר בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110800'/> (25,29)</a> לִשְׁנַ֤יִם וְעֶשְׂרִים֙ לְגִדַּ֔לְתִּי בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110810'/> (25,30)</a> לִשְׁלשָׁ֤ה וְעֶשְׂרִים֙ לְמַ֣חֲזִיאֹ֔ות בָּנָ֥יו וְאֶחָ֖יו שְׁנֵ֥ים עָשָֽׂר׃ ס 
<a target = '_blank' href='https://geulah.org.il/HaTanach/verse/?verse=110820'/> (25,31)</a> לְאַרְבָּעָ֤ה וְעֶשְׂרִים֙ לְרֹומַ֣מְתִּי עָ֔זֶ֯ר בָּנָ֥יו וְאֶחָ֖יו שְׁנֵ֥ים עָשָֽׂר׃  פ 
<a target = '_blank' href='https://geulah.org.il/HaTanach/verse/?verse=110830'/> (26,1)</a> לְמַחְלְקֹ֖ות לְשֹֽׁעֲרִ֑ים לַקָּרְחִ֕ים מְשֶׁלֶמְיָ֥הוּ בֶן־קֹרֵ֖א מִן־בְּנֵ֥י אָסָֽף׃ 
<a target = '_blank' href='https://geulah.org.il/HaTanach/verse/?verse=110840'/> (26,2)</a> וְלִמְשֶׁלֶמְיָ֖הוּ בָּנִ֑ים זְכַרְיָ֤הוּ הַבְּכֹור֙ יְדִֽיעֲאֵ֣ל הַשֵּׁנִ֔י זְבַדְיָ֨הוּ֨ הַשְּׁלִישִׁ֔י יַתְנִיאֵ֖ל הָֽרְבִיעִֽי׃ 
<a target = '_blank' href='https://geulah.org.il/HaTanach/verse/?verse=110850'/> (26,3)</a> עֵילָ֤ם הַֽחֲמִישִׁי֨ יְהֹֽוחָנָ֣ן הַשִּׁשִּׁ֔י אֶלְיְהֹֽועֵינַ֖י הַשְּׁבִיעִֽי׃ 
<a target = '_blank' href='https://geulah.org.il/HaTanach/verse/?verse=110860'/> (26,4)</a> וּלְעֹבֵ֥ד אֱדֹ֖ם בָּנִ֑ים שְׁמַעְיָ֤ה הַבְּכֹור֙ יְהֹֽוזָבָ֣ד הַשֵּׁנִ֔י יֹואָ֤ח הַשְּׁלִשִׁי֙ וְשָׂכָ֣ר הָֽרְבִיעִ֔י וּנְתַנְאֵ֖ל הַֽחֲמִישִֽׁי׃ 
<a target = '_blank' href='https://geulah.org.il/HaTanach/verse/?verse=110870'/> (26,5)</a> עַמִּיאֵ֤ל הַשִּׁשִּׁי֙ יִשָׂשכָ֣ר הַשְּׁבִיעִ֔י פְּעֻלְּתַ֖י הַשְּׁמִינִ֑י כִּ֥י בֵֽרֲכֹ֖ו אֱלֹהִֽים׃  
<a target = '_blank' href='https://geulah.org.il/HaTanach/verse/?verse=110880'/> (26,6)</a> וְלִשְׁמַעְיָ֤ה בְנֹו֙ נֹולַ֣ד בָּנִ֔ים הַמִּמְשָׁלִ֖ים לְבֵ֣ית אֲבִיהֶ֑ם כִּֽי־גִבֹּ֥ורֵי חַ֖יִל הֵֽמָּה׃ 
<a target = '_blank' href='https://geulah.org.il/HaTanach/verse/?verse=110890'/> (26,7)</a> בְּנֵ֣י שְׁמַעְיָ֗ה עָ֠תְנִי וּרְפָאֵ֨ל וְעֹובֵ֧ד אֶלְזָבָ֛ד אֶחָ֖יו בְּנֵי־חָ֑יִל אֱלִיה֖וּ וּסְמַכְיָֽהוּ׃ 
<a target = '_blank' href='https://geulah.org.il/HaTanach/verse/?verse=110900'/> (26,8)</a> כָּל־אֵ֜לֶּה מִבְּנֵ֣י ׀ עֹבֵ֣ד אֱדֹ֗ם הֵ֤מָּה וּבְנֵיהֶם֙ וַֽאֲחֵיהֶ֔ם אִֽישׁ־חַ֥יִל בַּכֹּ֖חַ לַֽעֲבֹדָ֑ה שִׁשִּׁ֥ים וּשְׁנַ֖יִם לְעֹבֵ֥ד אֱדֹֽם׃ 
<a target = '_blank' href='https://geulah.org.il/HaTanach/verse/?verse=110910'/> (26,9)</a> ֯וְלִמְשֶׁלֶמְיָ֗הוּ בָּנִ֧ים וְאַחִ֛ים בְּנֵי־חָ֖יִל שְׁמֹונָ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=110920'/> (26,10)</a> וּלְחֹסָ֥ה מִן־בְּנֵֽי־מְרָרִ֖י בָּנִ֑ים שִׁמְרִ֤י הָרֹאשׁ֙ כִּ֣י לֹֽא־הָיָ֣ה בְכֹ֔ור וַיְשִׂימֵ֥הוּ אָבִ֖יהוּ לְרֹֽאשׁ׃ 
<a target = '_blank' href='https://geulah.org.il/HaTanach/verse/?verse=110930'/> (26,11)</a> חִלְקִיָּ֤הוּ הַשֵּׁנִי֙ טְבַלְיָ֣הוּ הַשְּׁלִישִׁ֔י זְכַרְיָ֖הוּ הָֽרְבִעִ֑י כָּל־בָּנִ֧ים וְאַחִ֛ים לְחֹסָ֖ה שְׁלשָׁ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=110940'/> (26,12)</a> לְ֠אֵלֶּה מַחְלְקֹ֨ות הַשֹּֽׁעֲרִ֜ים לְרָאשֵׁ֧י הַגְּבָרִ֛ים מִשְׁמָרֹ֖ות לְעֻמַּ֣ת אֲחֵיהֶ֑ם לְשָׁרֵ֖ת בְּבֵ֥ית יְהֹוָֽה׃ 
<a target = '_blank' href='https://geulah.org.il/HaTanach/verse/?verse=110950'/> (26,13)</a> וַיַּפִּ֨ילוּ גֹֽורָלֹ֜ות כַּקָּטֹ֧ן כַּגָּדֹ֛ול לְבֵ֥ית אֲבֹותָ֖ם לְשַׁ֥עַר וָשָֽׁעַר׃ 
<a target = '_blank' href='https://geulah.org.il/HaTanach/verse/?verse=110960'/> (26,14)</a> וַיִּפֹּ֧ל הַגֹּורָ֛ל מִזְרָ֖חָה לְשֶׁלֶמְיָ֑הוּ וּזְכַרְיָ֨הוּ בְנֹ֜ו יֹועֵ֣ץ בְּשֶׂ֗כֶל הִפִּ֨ילוּ֨ גֹּֽורָלֹ֔ות וַיֵּצֵ֥א גֹֽורָלֹ֖ו צָפֹֽונָה׃ 
<a target = '_blank' href='https://geulah.org.il/HaTanach/verse/?verse=110970'/> (26,15)</a> לְעֹבֵ֥ד אֱדֹ֖ם נֶ֑גְבָּה וּלְבָנָ֖יו בֵּ֥ית הָֽאֲסֻפִּֽים׃ 
<a target = '_blank' href='https://geulah.org.il/HaTanach/verse/?verse=110980'/> (26,16)</a> לְשֻׁפִּ֤ים וּלְחֹסָה֙ לַמַּֽעֲרָ֔ב עִ֚ם שַׁ֣עַר שַׁלֶּ֔כֶת בַּֽמְסִלָּ֖ה הָֽעֹולָ֑ה מִשְׁמָ֖ר לְעֻמַּ֥ת מִשְׁמָֽר׃ 
<a target = '_blank' href='https://geulah.org.il/HaTanach/verse/?verse=110990'/> (26,17)</a> לַמִּזְרָח֮ הַֽלְוִיִּ֣ם שִׁשָּׁה֒ לַצָּפֹ֤ונָה לַיֹּום֙ אַרְבָּעָ֔ה לַנֶּ֥גְבָּה לַיֹּ֖ום אַרְבָּעָ֑ה וְלָֽאֲסֻפִּ֖ים שְׁנַ֥יִם שְׁנָֽיִם׃ 
<a target = '_blank' href='https://geulah.org.il/HaTanach/verse/?verse=111000'/> (26,18)</a> לַפַּרְבָּ֖ר לַמַּֽעֲרָ֑ב אַרְבָּעָה֙ לַֽמְסִלָּ֔ה שְׁנַ֖יִם לַפַּרְבָּֽר׃ 
<a target = '_blank' href='https://geulah.org.il/HaTanach/verse/?verse=111010'/> (26,19)</a> אֵ֗לֶּה מַחְלְקֹות֙ הַשֹּׁ֣עֲרִ֔ים לִבְנֵ֥י הַקָּרְחִ֖י וְלִבְנֵ֥י מְרָרִֽי׃ 
<a target = '_blank' href='https://geulah.org.il/HaTanach/verse/?verse=111020'/> (26,20)</a> וְהַֽלְוִיִּ֑ם אֲחִיָּ֗ה עַל־אֹֽוצְרֹות֙ בֵּ֣ית הָֽאֱלֹהִ֔ים וּלְאֹֽצְרֹ֖ות הַקֳּדָשִֽׁים׃ 
<a target = '_blank' href='https://geulah.org.il/HaTanach/verse/?verse=111030'/> (26,21)</a> בְּנֵ֣י לַ֠עְדָן בְּנֵ֨י הַגֵּֽרְשֻׁנִּ֜י לְלַעְדָּ֗ן רָאשֵׁ֧י הָֽאָבֹ֛ות לְלַעְדָּ֥ן הַגֵּֽרְשֻׁנִּ֖י יְחִֽיאֵלִֽי׃ 
<a target = '_blank' href='https://geulah.org.il/HaTanach/verse/?verse=111040'/> (26,22)</a> בְּנֵ֖י יְחִיאֵלִ֑י זֵתָם֙ וְיֹואֵ֣ל אָחִ֔יו עַל־אֹֽצְרֹ֖ות בֵּ֥ית יְהֹוָֽה׃ 
<a target = '_blank' href='https://geulah.org.il/HaTanach/verse/?verse=111050'/> (26,23)</a> לַֽעַמְרָמִי֙ לַיִּצְהָרִ֔י לַֽחֶבְרֹונִ֖י לָֽעָזִּֽיאֵלִֽי׃ 
<a target = '_blank' href='https://geulah.org.il/HaTanach/verse/?verse=111060'/> (26,24)</a> וּשְׁבֻאֵל֨ בֶּן־גֵּֽרְשֹׁ֣ום בֶּן־משֶׁ֔ה נָגִ֖יד עַל־הָאֹֽצָרֹֽות׃ 
<a target = '_blank' href='https://geulah.org.il/HaTanach/verse/?verse=111070'/> (26,25)</a> וְאֶחָ֖יו לֶֽאֱלִיעֶ֑זֶר רְחַבְיָ֨הוּ בְנֹ֜ו וִֽישַׁעְיָ֤הוּ בְנֹו֙ וְיֹרָ֣ם בְּנֹ֔ו וְזִכְרִ֥י בְנֹ֖ו וּשְׁלֹמִ֥ו֯ת בְּנֹֽו׃ 
<a target = '_blank' href='https://geulah.org.il/HaTanach/verse/?verse=111080'/> (26,26)</a> ה֧וּא ׀ שְׁלֹמֹ֣ות וְאֶחָ֗יו עַ֣ל כָּל־אֹֽצְרֹ֤ות הַקֳּדָשִׁים֙ אֲשֶׁ֨ר הִקְדִּ֜ישׁ דָּוִ֣יד הַמֶּ֗לֶךְ וְרָאשֵׁ֧י הָֽאָבֹ֛ות לְשָׂרֵי־הָֽאֲלָפִ֥ים וְהַמֵּאֹ֖ות וְשָׂרֵ֥י הַצָּבָֽא׃ 
<a target = '_blank' href='https://geulah.org.il/HaTanach/verse/?verse=111090'/> (26,27)</a> מִן־הַמִּלְחָמֹ֥ות וּמִן־הַשָּׁלָ֖ל הִקְדִּ֑ישׁוּ לְחַזֵּ֖ק לְבֵ֥ית יְהֹוָֽה׃ 
<a target = '_blank' href='https://geulah.org.il/HaTanach/verse/?verse=111100'/> (26,28)</a> וְכֹ֨ל הַֽהִקְדִּ֜ישׁ שְׁמוּאֵ֤ל הָֽרֹאֶה֨ וְשָׁא֣וּל בֶּן־קִ֔ישׁ וְאַבְנֵ֣ר בֶּן־נֵ֔ר וְיֹואָ֖ב בֶּן־צְרוּיָ֑ה כֹּ֚ל הַמַּקְדִּ֔ישׁ עַ֥ל יַד־שְׁלֹמִ֖ית וְאֶחָֽיו׃ 
<a target = '_blank' href='https://geulah.org.il/HaTanach/verse/?verse=111110'/> (26,29)</a> לַיִּצְהָרִ֞י כְּנַנְיָ֣הוּ וּבָנָ֗יו לַמְּלָאכָ֤ה הַחִֽיצֹונָה֨ עַל־יִשְׂרָאֵ֔ל לְשֹֽׁטְרִ֖ים וּלְשֹֽׁפְטִֽים׃ 
<a target = '_blank' href='https://geulah.org.il/HaTanach/verse/?verse=111120'/> (26,30)</a> לַֽחֶבְרֹונִ֡י חֲשַׁבְיָהוּ֩ וְאֶחָ֨יו בְּנֵי־חַ֜יִל אֶ֣לֶף וּשְׁבַע־מֵאֹ֗ות עַ֚ל פְּקֻדַּ֣ת יִשְׂרָאֵ֔ל מֵעֵ֥בֶר לַיַּרְדֵּ֖ן מַֽעְרָ֑בָה לְכֹל֨ מְלֶ֣אכֶת יְהֹוָ֔ה וְלַֽעֲבֹדַ֖ת הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111130'/> (26,31)</a> לַֽחֶבְרֹונִי֙ יְרִיָּ֣ה הָרֹ֔אשׁ לַֽחֶבְרֹונִ֥י לְתֹֽלְדֹתָ֖יו לְאָבֹ֑ות בִּשְׁנַ֨ת הָֽאַרְבָּעִ֜ים לְמַלְכ֤וּת דָּוִיד֙ נִדְרָ֔שׁוּ וַיִּמָּצֵ֥א בָהֶ֛ם גִּבֹּ֥ורֵי חַ֖יִל בְּיַעְ֯זֵ֥יר גִּלְעָֽד׃ 
<a target = '_blank' href='https://geulah.org.il/HaTanach/verse/?verse=111140'/> (26,32)</a> וְאֶחָ֣יו בְּנֵי־חַ֗יִל אַלְפַּ֛יִם וּשְׁבַ֥ע מֵאֹ֖ות רָאשֵׁ֣י הָֽאָבֹ֑ות וַיַּפְקִידֵ֞ם דָּוִ֣יד הַמֶּ֗לֶךְ עַל־הָרֽאוּבֵנִ֤י וְהַגָּדִי֨ וַֽחֲצִי֨ שֵׁ֣בֶט הַֽמְנַשִּׁ֔י לְכָל־דְּבַ֥ר הָֽאֱלֹהִ֖ים וּדְבַ֥ר הַמֶּֽלֶךְ׃  פ 
<a target = '_blank' href='https://geulah.org.il/HaTanach/verse/?verse=111150'/> (27,1)</a> וּבְנֵ֣י יִשְׂרָאֵ֣ל ׀ לְֽמִסְפָּרָ֡ם רָאשֵׁ֣י הָֽאָבֹ֣ות ׀ וְשָׂרֵ֣י הָֽאֲלָפִ֣ים ׀ וְהַמֵּאֹ֡ות וְשֹֽׁטְרֵיהֶם֩ הַֽמְשָֽׁרְתִ֨ים אֶת־הַמֶּ֜לֶךְ לְכֹ֣ל ׀ דְּבַ֣ר הַמַּחְלְקֹ֗ות הַבָּאָ֤ה וְהַיֹּצֵאת֙ חֹ֣דֶשׁ בְּחֹ֔דֶשׁ לְכֹ֖ל חָדְשֵׁ֣י הַשָּׁנָ֑ה הַמַּֽחֲלֹ֨קֶת֙ הָֽאַ֯חַ֔ת עֶשְׂרִ֥ים וְאַרְבָּעָ֖ה אָֽלֶף׃   פ 
<a target = '_blank' href='https://geulah.org.il/HaTanach/verse/?verse=111160'/> (27,2)</a> עַ֞ל הַמַּֽחֲלֹ֤קֶת הָֽרִאשֹׁונָה֙ לַחֹ֣דֶשׁ הָֽרִאשֹׁ֔ון יָֽשָׁבְעָ֖ם בֶּן־זַבְדִּיאֵ֑ל וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃ 
<a target = '_blank' href='https://geulah.org.il/HaTanach/verse/?verse=111170'/> (27,3)</a> מִן־בְּנֵי־פֶ֗רֶץ הָרֹ֛אשׁ לְכָל־שָׂרֵ֥י הַצְּבָאֹ֖ות לַחֹ֥דֶשׁ הָֽרִאשֹֽׁון׃ 
<a target = '_blank' href='https://geulah.org.il/HaTanach/verse/?verse=111180'/> (27,4)</a> וְעַ֞ל מַֽחֲלֹ֣קֶת ׀ הַחֹ֣דֶשׁ הַשֵּׁנִ֗י דֹּודַ֤י הָֽאֲחֹוחִי֙ וּמַ֣חֲלֻקְתֹּ֔ו וּמִקְלֹ֖ות הַנָּגִ֑יד וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    פ 
<a target = '_blank' href='https://geulah.org.il/HaTanach/verse/?verse=111190'/> (27,5)</a> שַׂ֣ר הַצָּבָ֤א הַשְּׁלִישִׁי֙ לַחֹ֣דֶשׁ הַשְּׁלִישִׁ֔י בְּנָיָ֧הוּ בֶן־יְהֹֽויָדָ֛ע הַכֹּהֵ֖ן רֹ֑אשׁ וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃ 
<a target = '_blank' href='https://geulah.org.il/HaTanach/verse/?verse=111200'/> (27,6)</a> ה֧וּא בְנָיָ֛הוּ גִּבֹּ֥ור הַשְּׁלשִׁ֖ים וְעַל־הַשְּׁלשִׁ֑ים וּמַ֣חֲלֻקְתֹּ֔ו עַמִּֽיזָבָ֖ד בְּנֹֽו׃    ס 
<a target = '_blank' href='https://geulah.org.il/HaTanach/verse/?verse=111210'/> (27,7)</a> הָֽרְבִיעִ֞י לַחֹ֣דֶשׁ הָֽרְבִיעִ֗י עֲשָׂהאֵל֨ אֲחִ֣י יֹואָ֔ב וּזְבַדְיָ֥ה בְנֹ֖ו אַֽחֲרָ֑יו וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111220'/> (27,8)</a> הַֽחַמִישִׁי֙ לַחֹ֣דֶשׁ הַֽחֲמִישִׁ֔י הַשַּׂ֖֯ר שַׁמְה֣וּת הַיִּזְרָ֑ח וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111230'/> (27,9)</a> הַשִּׁשִּׁי֙ לַחֹ֣דֶשׁ הַשִּׁשִּׁ֔י עִירָ֥א בֶן־עִקֵּ֖שׁ הַתְּקֹועִ֑י וְעַל֨ מַחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111240'/> (27,10)</a> הַשְּׁבִיעִי֙ לַחֹ֣דֶשׁ הַשְּׁבִיעִ֔י חֶ֥לֶץ הַפְּלֹונִ֖י מִן־בְּנֵ֣י אֶפְרָ֑יִם וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111250'/> (27,11)</a> הַשְּׁמִינִי֙ לַחֹ֣דֶשׁ הַשְּׁמִינִ֔י סִבְּכַ֥י הַֽחֻשָׁתִ֖י לַזַּרְחִ֑י וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111260'/> (27,12)</a> הַתְּשִׁיעִי֙ לַחֹ֣דֶשׁ הַתְּשִׁיעִ֔י אֲבִיעֶ֥זֶר הָֽעַנְּתֹותִ֖י לַבֵּנְ֯יְמִינִ֑י וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111270'/> (27,13)</a> הָֽעֲשִׂירִי֙ לַחֹ֣דֶשׁ הָֽעֲשִׂירִ֔י מַֽהְרַ֥י הַנְּטֹֽופָתִ֖י לַזַּרְחִ֑י וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111280'/> (27,14)</a> עַשְׁתֵּֽי־עָשָׂר֙ לְעַשְׁתֵּ֣י עָשָׂ֣ר הַחֹ֔דֶשׁ בְּנָיָ֥ה הַפִּרְעָֽתֹונִ֖י מִן־בְּנֵ֣י אֶפְרָ֑יִם וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃    ס 
<a target = '_blank' href='https://geulah.org.il/HaTanach/verse/?verse=111290'/> (27,15)</a> הַשְּׁנֵ֤ים עָשָׂר֙ לִשְׁנֵ֣ים עָשָׂ֣ר הַחֹ֔דֶשׁ חֶלְדַּ֥י הַנְּטֹֽופָתִ֖י לְעָתְנִיאֵ֑ל וְעַל֨ מַֽחֲלֻקְתֹּ֔ו עֶשְׂרִ֥ים וְאַרְבָּעָ֖ה אָֽלֶף׃  פ 
<a target = '_blank' href='https://geulah.org.il/HaTanach/verse/?verse=111300'/> (27,16)</a> וְעַל֨ שִׁבְטֵ֣י יִשְׂרָאֵ֔ל לָרֽאוּבֵנִ֣י נָגִ֔יד אֱלִיעֶ֖זֶר בֶּן־זִכְרִ֑י  לַשִּׁ֨מְעֹונִ֔י שְׁפַטְיָ֖הוּ בֶּֽן־מַֽעֲכָֽה׃ 
<a target = '_blank' href='https://geulah.org.il/HaTanach/verse/?verse=111310'/> (27,17)</a> לְלֵוִ֛י חֲשַׁבְיָ֥ה בֶן־קְמוּאֵ֖ל לְאַֽהֲרֹ֥ן צָדֹֽוק׃ 
<a target = '_blank' href='https://geulah.org.il/HaTanach/verse/?verse=111320'/> (27,18)</a> לִֽיהוּדָ֕ה אֱלִיה֖וּ מֵֽאֲחֵ֣י דָוִ֑יד לְיִשָׂשכָ֔ר עָמְרִ֖י בֶּן־מִיכָאֵֽל׃ 
<a target = '_blank' href='https://geulah.org.il/HaTanach/verse/?verse=111330'/> (27,19)</a> לִזְבוּלֻ֕ן יִשְׁמַעְיָ֖הוּ בֶּן־עֹֽבַדְיָ֑הוּ לְנַ֨פְתָּלִ֔י יְרִימֹ֖ות בֶּן־עַזְרִיאֵֽל׃ 
<a target = '_blank' href='https://geulah.org.il/HaTanach/verse/?verse=111340'/> (27,20)</a> לִבְנֵ֣י אֶפְרַ֔יִם הֹושֵׁ֖עַ בֶּן־עֲזַזְיָ֑הוּ לַֽחֲצִי֙ שֵׁ֣בֶט מְנַשֶּׁ֔ה יֹואֵ֖ל בֶּן־פְּדָיָֽהוּ׃ 
<a target = '_blank' href='https://geulah.org.il/HaTanach/verse/?verse=111350'/> (27,21)</a> לַֽחֲצִ֤י הַֽמְנַשֶּׁה֙ גִלְעָ֔דָה יִדֹּ֖ו בֶּן־זְכַרְיָ֑הוּ לְבִ֨נְיָמִ֔ן יַֽעֲשִׂיאֵ֖ל בֶּן־אַבְנֵֽר׃ 
<a target = '_blank' href='https://geulah.org.il/HaTanach/verse/?verse=111360'/> (27,22)</a> לְדָ֕ן עֲזַרְאֵ֖ל בֶּן־יְרֹחָ֑ם אֵ֕לֶּה שָׂרֵ֖י שִׁבְטֵ֥י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111370'/> (27,23)</a> וְלֹֽא־נָשָׂ֤א דָוִיד֙ מִסְפָּרָ֔ם לְמִבֶּ֛ן עֶשְׂרִ֥ים שָׁנָ֖ה וּלְמָ֑טָּה כִּ֚י אָמַ֣ר יְהֹוָ֔ה לְהַרְבֹּ֥ות אֶת־יִשְׂרָאֵ֖ל כְּכֹֽוכְבֵ֥י הַשָּׁמָֽיִם׃ 
<a target = '_blank' href='https://geulah.org.il/HaTanach/verse/?verse=111380'/> (27,24)</a> יֹואָ֨ב בֶּן־צְרוּיָ֜ה הֵחֵ֤ל לִמְנֹות֙ וְלֹ֣א כִלָּ֔ה וַיְהִ֥י בָזֹ֛את קֶ֖צֶף עַל־יִשְׂרָאֵ֑ל וְלֹ֤א עָלָה֙ הַמִּסְפָּ֔ר בְּמִסְפַּ֥ר דִּבְרֵ֥י הַיָּמִ֖ים לַמֶּ֥לֶךְ דָּוִֽיד׃    ס 
<a target = '_blank' href='https://geulah.org.il/HaTanach/verse/?verse=111390'/> (27,25)</a> וְעַל֨ אֹֽצְרֹ֣ות הַמֶּ֔לֶךְ עַזְמָ֖וֶת בֶּן־עֲדִיאֵ֑ל וְעַל־הָאֹֽצָרֹ֡ות בַּשָּׂדֶ֞ה בֶּֽעָרִ֤ים וּבַכְּפָרִים֙ וּבַמִּגְדָּלֹ֔ות יְהֹֽונָתָ֖ן בֶּן־עֻזִּיָּֽהוּ׃    ס 
<a target = '_blank' href='https://geulah.org.il/HaTanach/verse/?verse=111400'/> (27,26)</a> וְעַ֗ל עֹשֵׂי֙ מְלֶ֣אכֶת הַשָּׂדֶ֔ה לַֽעֲבֹדַ֖ת הָֽאֲדָמָ֑ה עֶזְרִ֖י בֶּן־כְּלֽוּב׃ ס 
<a target = '_blank' href='https://geulah.org.il/HaTanach/verse/?verse=111410'/> (27,27)</a> וְעַל־הַ֨כְּרָמִ֔ים שִׁמְעִ֖י הָרָֽמָתִ֑י וְעַ֤ל שֶׁבַּכְּרָמִים֨ לְאֹֽצְרֹ֣ות הַיַּ֔יִן זַבְדִּ֖י הַשִּׁפְמִֽי׃    ס 
<a target = '_blank' href='https://geulah.org.il/HaTanach/verse/?verse=111420'/> (27,28)</a> וְעַל־הַזֵּיתִ֤ים וְהַשִּׁקְמִים֙ אֲשֶׁ֣ר בַּשְּׁפֵלָ֔ה בַּ֥עַל חָנָ֖ן הַגְּדֵרִ֑י וְעַל־אֹֽצְרֹ֥ות הַשֶּׁ֖מֶן יֹועָֽשׁ׃    ס 
<a target = '_blank' href='https://geulah.org.il/HaTanach/verse/?verse=111430'/> (27,29)</a> וְעַל־הַבָּקָר֨ הָֽרֹעִ֣ים בַּשָּׁרֹ֔ון שִׁטְרַ֖֯י הַשָּֽׁרֹונִ֑י וְעַל־הַבָּקָר֙ בָּֽעֲמָקִ֔ים שָׁפָ֖ט בֶּן־עַדְלָֽי׃    ס 
<a target = '_blank' href='https://geulah.org.il/HaTanach/verse/?verse=111440'/> (27,30)</a> וְעַל־הַגְּמַלִּ֔ים אֹובִ֖יל הַיִּשְׁמְעֵלִ֑י וְעַל־הָ֣אֲתֹנֹ֔ות יֶחְדְּיָ֖הוּ הַמֵּרֹֽנֹתִֽי׃    ס 
<a target = '_blank' href='https://geulah.org.il/HaTanach/verse/?verse=111450'/> (27,31)</a> וְעַל־הַצֹּ֖אן יָזִ֣יז הַֽהַגְרִ֑י כָּל־אֵ֨לֶּה֙ שָׂרֵ֣י הָֽרְכ֔וּשׁ אֲשֶׁ֖ר לַמֶּ֥לֶךְ דָּוִֽיד׃ ס 
<a target = '_blank' href='https://geulah.org.il/HaTanach/verse/?verse=111460'/> (27,32)</a> וִיהֹֽונָתָ֤ן דֹּוד־דָּוִיד֙ יֹועֵ֔ץ אִישׁ־מֵבִ֥ין וְסֹופֵ֖ר ה֑וּא וִֽיחִיאֵ֥ל בֶּן־חַכְמֹונִ֖י עִם־בְּנֵ֥י הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111470'/> (27,33)</a> וַֽאֲחִיתֹ֖פֶל יֹועֵ֣ץ לַמֶּ֑לֶךְ וְחוּשַׁ֥י הָֽאַרְכִּ֖י רֵ֥עַ הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111480'/> (27,34)</a> וְאַֽחֲרֵ֣י אֲחִיתֹ֗פֶל יְהֹֽויָדָ֤ע בֶּן־בְּנָיָ֨הוּ֨ וְאֶבְיָתָ֔ר וְשַׂר־צָבָ֥א לַמֶּ֖לֶךְ יֹואָֽב׃  פ 
<a target = '_blank' href='https://geulah.org.il/HaTanach/verse/?verse=111490'/> (28,1)</a> וַיַּקְהֵ֣ל דָּוִ֣יד אֶת־כָּל־שָׂרֵ֣י יִשְׂרָאֵ֡ל שָׂרֵ֣י הַשְּׁבָטִ֣ים וְשָׂרֵ֣י הַמַּחְלְקֹ֣ות הַֽמְשָׁרְתִ֪ים אֶת־הַמֶּ֟לֶךְ וְשָׂרֵ֣י הָאֲלָפִ֣ים וְשָׂרֵ֣י הַמֵּאֹ֡ות וְשָׂרֵ֣י כָל־רְכוּשׁ־וּמִקְנֶה֩  לַמֶּ֨לֶךְ וּלְבָנָ֜יו עִם־הַסָּֽרִיסִ֧ים וְהַגִּבֹּורִ֛ים וּלְכָל־גִּבֹּ֥ור חָ֖יִל אֶל־יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=111500'/> (28,2)</a> וַיָּ֨קָם דָּוִ֤יד הַמֶּ֨לֶךְ֙ עַל־רַגְלָ֔יו וַיֹּ֕אמֶר שְׁמָע֖וּנִי אַחַ֣י וְעַמִּ֑י אֲנִ֣י עִם־לְבָבִ֡י לִבְנֹות֩ בֵּ֨ית מְנוּחָ֜ה לַֽאֲרֹ֣ון בְּרִית־יְהֹוָ֗ה וְלַֽהֲדֹם֙ רַגְלֵ֣י אֱלֹהֵ֔ינוּ וַֽהֲכִינֹ֖ותִי לִבְנֹֽות׃ 
<a target = '_blank' href='https://geulah.org.il/HaTanach/verse/?verse=111510'/> (28,3)</a> וְהָֽאֱלֹהִים֙ אָ֣מַר לִ֔י לֹֽא־תִבְנֶ֥ה בַ֖יִת לִשְׁמִ֑י כִּ֣י אִ֧ישׁ מִלְחָמֹ֛ות אַ֖תָּה וְדָמִ֥ים שָׁפָֽכְתָּ׃ 
<a target = '_blank' href='https://geulah.org.il/HaTanach/verse/?verse=111520'/> (28,4)</a> וַיִּבְחַ֡ר יְהֹוָ֣ה אֱלֹהֵי֩ יִשְׂרָאֵ֨ל בִּ֜י מִכֹּ֣ל בֵּית־אָבִ֗י לִֽהְיֹ֨ות לְמֶ֤לֶךְ עַל־יִשְׂרָאֵל֨ לְעֹולָ֔ם כִּ֤י בִֽיהוּדָה֙ בָּחַ֣ר לְנָגִ֔יד וּבְבֵ֥ית יְהוּדָ֖ה בֵּ֣ית אָבִ֑י וּבִבְנֵ֣י אָבִ֔י בִּ֣י רָצָ֔ה לְהַמְלִ֖יךְ עַל־כָּל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111530'/> (28,5)</a> וּמִכָּ֨ל־בָּנַ֔י כִּ֚י רַבִּ֣ים בָּנִ֔ים נָ֥תַן לִ֖י יְהֹוָ֑ה וַיִּבְחַר֙ בִּשְׁלֹמֹ֣ה בְנִ֔י לָשֶׁ֗בֶת עַל־כִּסֵּ֛א מַלְכ֥וּת יְהֹוָ֖ה עַל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111540'/> (28,6)</a> וַיֹּ֣אמֶר לִ֔י שְׁלֹמֹ֣ה בִנְךָ֔ הוּא־יִבְנֶ֥ה בֵיתִ֖י וַֽחֲצֵרֹותָ֑י כִּי־בָחַ֨רְתִּי בֹ֥ו לִי֙ לְבֵ֔ן וַֽאֲנִ֖י אֶֽהְיֶה־לֹּ֥ו לְאָֽב׃ 
<a target = '_blank' href='https://geulah.org.il/HaTanach/verse/?verse=111550'/> (28,7)</a> וַֽהֲכִֽינֹותִ֥י אֶת־מַלְכוּתֹ֖ו עַד־לְעֹולָ֑ם אִם־יֶחֱזַ֗ק לַֽעֲשֹׂ֛ות מִצְוֹתַ֥י וּמִשְׁפָּטַ֖י כַּיֹּ֥ום הַזֶּֽה׃ 
<a target = '_blank' href='https://geulah.org.il/HaTanach/verse/?verse=111560'/> (28,8)</a> וְ֠עַתָּה לְעֵינֵ֨י כָל־יִשְׂרָאֵ֤ל קְהַל־יְהֹוָה֙ וּבְאָזְנֵ֣י אֱלֹהֵ֔ינוּ שִׁמְר֣וּ וְדִרְשׁ֔וּ כָּל־מִצְוֹ֖ת יְהֹוָ֣ה אֱלֹֽהֵיכֶ֑ם לְמַ֤עַן תִּירְשׁוּ֨ אֶת־הָאָ֣רֶץ הַטֹּובָ֔ה וְהִנְחַלְתֶּ֛ם לִבְנֵיכֶ֥ם אַֽחֲרֵיכֶ֖ם עַד־עֹולָֽם׃  
<a target = '_blank' href='https://geulah.org.il/HaTanach/verse/?verse=111570'/> (28,9)</a> וְאַתָּ֣ה שְׁלֹמֹֽה־בְנִ֡י דַּע֩ אֶת־אֱלֹהֵ֨י אָבִ֜יךָ וְעָבְדֵ֗הוּ בְּלֵ֤ב שָׁלֵם֙ וּבְנֶ֣פֶשׁ חֲפֵצָ֔ה כִּ֤י כָל־לְבָבֹות֙ דֹּורֵ֣שׁ יְהֹוָ֔ה וְכָל־יֵ֥צֶר מַֽחֲשָׁבֹ֖ות מֵבִ֑ין אִֽם־תִּדְרְשֶׁ֨נּוּ֨ יִמָּ֣צֵא לָ֔ךְ וְאִם־תַּֽעַזְבֶ֖נּוּ יַזְנִֽיחֲךָ֥ לָעַֽד׃ 
<a target = '_blank' href='https://geulah.org.il/HaTanach/verse/?verse=111580'/> (28,10)</a> רְאֵ֣ה ׀ עַתָּ֗ה כִּי־יְהֹוָ֛ה בָּ֧חַר בְּךָ֛ לִבְנֹֽות־בַּ֥יִת לַמִּקְדָּ֖שׁ חֲזַ֥ק וַֽעֲשֵֽׂה׃  ס 
<a target = '_blank' href='https://geulah.org.il/HaTanach/verse/?verse=111590'/> (28,11)</a> וַיִּתֵּ֣ן דָּוִ֣יד לִשְׁלֹמ֣ה בְנֹ֡ו אֶת־תַּבְנִ֣ית הָֽאוּלָם֩ וְאֶת־בָּ֨תָּ֜יו וְגַנְזַכָּ֧יו וַֽעֲלִיֹּתָ֛יו וַֽחֲדָרָ֥יו הַפְּנִימִ֖ים וּבֵ֥ית הַכַּפֹּֽרֶת׃ 
<a target = '_blank' href='https://geulah.org.il/HaTanach/verse/?verse=111600'/> (28,12)</a> וְתַבְנִ֗ית כֹּל֩ אֲשֶׁ֨ר הָיָ֤ה בָר֨וּחַ֙ עִמֹּ֔ו לְחַצְרֹ֧ות בֵּית־יְהֹוָ֛ה וּלְכָל־הַלְּשָׁכֹ֖ות סָבִ֑יב לְאֹֽצְרֹות֙ בֵּ֣ית הָֽאֱלֹהִ֔ים וּלְאֹֽצְרֹ֖ות הַקֳּדָשִֽׁים׃ 
<a target = '_blank' href='https://geulah.org.il/HaTanach/verse/?verse=111610'/> (28,13)</a> וּלְמַחְלְקֹות֙ הַכֹּֽהֲנִ֣ים וְהַֽלְוִיִּ֔ם וּלְכָל־מְלֶ֖אכֶת עֲבֹדַ֣ת בֵּית־יְהֹוָ֑ה וּלְכָל־כְּלֵ֖י עֲבֹדַ֥ת בֵּית־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=111620'/> (28,14)</a> לַזָּהָ֤ב בַּמִּשְׁקָל֨ לַזָּהָ֔ב לְכָל־כְּלֵ֖י עֲבֹודָ֣ה וַֽעֲבֹודָ֑ה לְכֹ֨ל כְּלֵ֤י הַכֶּ֨סֶף֨ בְּמִשְׁקָ֔ל לְכָל־כְּלֵ֖י עֲבֹודָ֥ה וַֽעֲבֹודָֽה׃ 
<a target = '_blank' href='https://geulah.org.il/HaTanach/verse/?verse=111630'/> (28,15)</a> וּמִשְׁקָ֞ל לִמְנֹרֹ֣ות הַזָּהָ֗ב וְנֵרֹֽתֵיהֶם֙ זָהָ֔ב בְּמִשְׁקַל־מְנֹורָ֥ה וּמְנֹורָ֖ה וְנֵֽרֹתֶ֑יהָ וְלִמְנֹרֹ֨ות הַכֶּ֤סֶף בְּמִשְׁקָל֨ לִמְנֹורָ֣ה וְנֵֽרֹתֶ֔יהָ כַּֽעֲבֹודַ֖ת מְנֹורָ֥ה וּמְנֹורָֽה׃ 
<a target = '_blank' href='https://geulah.org.il/HaTanach/verse/?verse=111640'/> (28,16)</a> וְאֶת־הַזָּהָ֥ב מִשְׁקָ֛ל לְשֻׁלְחֲנֹ֥ות הַמַּֽעֲרֶ֖כֶת לְשֻׁלְחָ֣ן וְשֻׁלְחָ֑ן וְכֶ֖סֶף לְשֻׁלְחֲנֹ֥ות הַכָּֽסֶף׃ 
<a target = '_blank' href='https://geulah.org.il/HaTanach/verse/?verse=111650'/> (28,17)</a> וְהַמִּזְלָגֹ֧ות וְהַמִּזְרָקֹ֛ות וְהַקְּשָׂוֹ֖ת זָהָ֣ב טָהֹ֑ור וְלִכְפֹורֵ֨י הַזָּהָ֤ב בְּמִשְׁקָל֨ לִכְפֹ֣ור וּכְפֹ֔ור וְלִכְפֹורֵ֥י הַכֶּ֛סֶף בְּמִשְׁקָ֖ל לִכְפֹ֥ור וּכְפֹֽור׃ 
<a target = '_blank' href='https://geulah.org.il/HaTanach/verse/?verse=111660'/> (28,18)</a> וּלְמִזְבַּ֧ח הַקְּטֹ֛רֶת זָהָ֥ב מְזֻקָּ֖ק בַּמִּשְׁקָ֑ל וּלְתַבְנִ֣ית הַמֶּרְכָּבָ֗ה הַכְּרוּבִ֤ים זָהָב֙ לְפֹ֣רְשִׂ֔ים וְסֹֽכְכִ֖ים עַל־אֲרֹ֥ון בְּרִית־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=111670'/> (28,19)</a> הַכֹּ֥ל בִּכְתָ֛ב מִיַּ֥ד יְהֹוָ֖ה עָלַ֣י הִשְׂכִּ֑יל כֹּ֖ל מַלְאֲכֹ֥ות הַתַּבְנִֽית׃  פ 
<a target = '_blank' href='https://geulah.org.il/HaTanach/verse/?verse=111680'/> (28,20)</a> וַיֹּ֨אמֶר דָּוִ֜יד לִשְׁלֹמֹ֣ה בְנֹ֗ו חֲזַ֤ק וֶֽאֱמַץ֨ וַֽעֲשֵׂ֔ה אַל־תִּירָ֖א וְאַל־תֵּחָ֑ת כִּי֩ יְהֹוָ֨ה אֱלֹהִ֤ים אֱלֹהַי֙ עִמָּ֔ךְ לֹ֤א יַרְפְּךָ֙ וְלֹ֣א יַֽעַזְבֶ֔ךָּ עַד־לִכְלֹ֕ות כָּל־מְלֶ֖אכֶת עֲבֹודַ֥ת בֵּית־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=111690'/> (28,21)</a> וְהִנֵּ֗ה מַחְלְקֹות֙ הַכֹּֽהֲנִ֣ים וְהַֽלְוִיִּ֔ם לְכָל־עֲבֹודַ֖ת בֵּ֣ית הָֽאֱלֹהִ֑ים וְעִמְּךָ֙ בְכָל־מְלָאכָ֜ה לְכָל־נָדִ֤יב בַּֽחָכְמָה֙ לְכָל־עֲבֹודָ֔ה וְהַשָּׂרִ֥ים וְכָל־הָעָ֖ם לְכָל־דְּבָרֶֽיךָ׃  פ 
<a target = '_blank' href='https://geulah.org.il/HaTanach/verse/?verse=111700'/> (29,1)</a> וַיֹּ֨אמֶר דָּוִ֤יד הַמֶּ֨לֶךְ֙ לְכָל־הַקָּהָ֔ל שְׁלֹמֹ֨ה בְנִ֥י אֶחָ֛ד בָּחַר־בֹּ֥ו אֱלֹהִ֖ים נַ֣עַר וָרָ֑ךְ וְהַמְּלָאכָ֣ה גְדֹולָ֔ה כִּ֣י לֹ֤א לְאָדָם֙ הַבִּירָ֔ה כִּ֖י לַיהוָֹ֥ה אֱלֹֽהִֽים׃ 
<a target = '_blank' href='https://geulah.org.il/HaTanach/verse/?verse=111710'/> (29,2)</a> וּבְכָל־כֹּחִ֞י הֲכִינֹ֣ותִי לְבֵית־אֱלֹהַ֗י הַזָּהָ֣ב ׀ לַ֠זָּהָב וְהַכֶּ֨סֶף לַכֶּ֜סֶף וְהַנְּח֣שֶׁת לַנְּח֗שֶׁת הַבַּרְזֶל֨ לַבַּרְזֶ֔ל וְהָֽעֵצִ֖ים לָֽעֵצִ֑ים אַבְנֵי־שֹׁ֨הַם וּמִלּוּאִ֜ים אַבְנֵי־פ֣וּךְ וְרִקְמָ֗ה וְכֹ֨ל אֶ֧בֶן יְקָרָ֛ה וְאַבְנֵי־שַׁ֖יִשׁ לָרֹֽב׃ 
<a target = '_blank' href='https://geulah.org.il/HaTanach/verse/?verse=111720'/> (29,3)</a> וְעֹ֥וד בִּרְצֹותִי֙ בְּבֵ֣ית אֱלֹהַ֔י יֶשׁ־לִ֥י סְגֻלָּ֖ה זָהָ֣ב וָכָ֑סֶף נָתַ֣תִּי לְבֵית־אֱלֹהַי֙ לְמַ֔עְלָה מִכָּל־הֲכִינֹ֖ותִי לְבֵ֥ית הַקֹּֽדֶשׁ׃ 
<a target = '_blank' href='https://geulah.org.il/HaTanach/verse/?verse=111730'/> (29,4)</a> שְׁל֧שֶׁת אֲלָפִ֛ים כִּכְּרֵ֥י זָהָ֖ב מִזְּהַ֣ב אֹופִ֑יר וְשִׁבְעַ֨ת אֲלָפִ֤ים כִּכַּר־כֶּ֨סֶף֙ מְזֻקָּ֔ק לָט֖וּחַ קִירֹ֥ות הַבָּתִּֽים׃ 
<a target = '_blank' href='https://geulah.org.il/HaTanach/verse/?verse=111740'/> (29,5)</a> לַזָּהָ֤ב לַזָּהָב֙ וְלַכֶּ֣סֶף לַכֶּ֔סֶף וּלְכָל־מְלָאכָ֖ה בְּיַ֣ד חָֽרָשִׁ֑ים וּמִ֣י מִתְנַדֵּ֔ב לְמַלֹּ֥או֯ת יָדֹ֛ו הַיֹּ֖ום לַֽיהוָֹֽה׃ 
<a target = '_blank' href='https://geulah.org.il/HaTanach/verse/?verse=111750'/> (29,6)</a> וַיִּתְנַדְבוּ֩ שָׂרֵ֨י הָֽאָבֹ֜ות וְשָׂרֵ֣י ׀ שִׁבְטֵ֣י יִשְׂרָאֵ֗ל וְשָׂרֵ֤י הָֽאֲלָפִים֨ וְהַמֵּאֹ֔ות וּלְשָׂרֵ֖י מְלֶ֥אכֶת הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111760'/> (29,7)</a> וַיִּתְּנ֞וּ לַֽעֲבֹודַ֣ת בֵּֽית־הָֽאֱלֹהִ֗ים זָהָ֞ב כִּכָּרִ֣ים חֲמֵֽשֶׁת־אֲלָפִים֮ וַֽאֲדַרְכֹּנִ֣ים רִבֹּו֒ וְכֶ֗סֶף כִּכָּרִים֙ עֲשֶׂ֣רֶת אֲלָפִ֔ים וּנְח֕שֶׁת רִבֹּ֛ו וּשְׁמֹונַ֥ת אֲלָפִ֖ים כִּכָּרִ֑ים וּבַרְזֶ֖ל מֵאָה־אֶ֥לֶף כִּכָּרִֽים׃ 
<a target = '_blank' href='https://geulah.org.il/HaTanach/verse/?verse=111770'/> (29,8)</a> וְהַנִּמְצָ֤א אִתֹּו֙ אֲבָנִ֔ים נָֽתְנ֖וּ לְאֹוצַ֣ר בֵּֽית־יְהֹוָ֑ה עַ֥ל יַד־יְחִיאֵ֖ל הַגֵּֽרְשֻׁנִּֽי׃ 
<a target = '_blank' href='https://geulah.org.il/HaTanach/verse/?verse=111780'/> (29,9)</a> וַיִּשְׂמְח֤וּ הָעָם֙ עַל־הִתְנַדְּבָ֔ם כִּ֚י בְּלֵ֣ב שָׁלֵ֔ם הִֽתְנַדְּב֖וּ לַֽיהוָֹ֑ה וְגַם֙ דָּוִ֣יד הַמֶּ֔לֶךְ שָׂמַ֖ח שִׂמְחָ֥ה גְדֹולָֽה׃  ס 
<a target = '_blank' href='https://geulah.org.il/HaTanach/verse/?verse=111790'/> (29,10)</a> וַיְבָ֤רֶךְ דָּוִיד֙ אֶת־יְהֹוָ֔ה לְעֵינֵ֖י כָּל־הַקָּהָ֑ל וַיֹּ֣אמֶר דָּוִ֗יד בָּר֨וּךְ אַתָּ֤ה יְהֹוָה֨ אֱלֹהֵי֙ יִשְׂרָאֵ֣ל אָבִ֔ינוּ מֵֽעֹולָ֖ם וְעַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=111800'/> (29,11)</a> לְךָ֣ יְ֠הוָֹה הַגְּדֻלָּ֨ה וְהַגְּבוּרָ֤ה וְהַתִּפְאֶ֨רֶת֙ וְהַנֵּ֣צַח וְהַהֹ֔וד כִּֽי־כֹ֖ל בַּשָּׁמַ֣יִם וּבָאָ֑רֶץ לְךָ֤ יְהֹוָה֙ הַמַּמְלָכָ֔ה וְהַמִּתְנַשֵּׂ֖א לְכֹ֥ל ׀ לְרֹֽאשׁ׃ 
<a target = '_blank' href='https://geulah.org.il/HaTanach/verse/?verse=111810'/> (29,12)</a> וְהָע֤שֶׁר וְהַכָּבֹוד֙ מִלְּפָנֶ֔יךָ וְאַתָּה֙ מֹושֵׁ֣ל בַּכֹּ֔ל וּבְיָֽדְךָ֖ כֹּ֣חַ וּגְבוּרָ֑ה וּבְיָ֣דְךָ֔ לְגַדֵּ֥ל וּלְחַזֵּ֖ק לַכֹּֽל׃ 
<a target = '_blank' href='https://geulah.org.il/HaTanach/verse/?verse=111820'/> (29,13)</a> וְעַתָּ֣ה אֱלֹהֵ֔ינוּ מֹודִ֥ים אֲנַ֖חְנוּ לָ֑ךְ וּמְהַלְלִ֖ים לְשֵׁ֥ם תִּפְאַרְתֶּֽךָ׃ 
<a target = '_blank' href='https://geulah.org.il/HaTanach/verse/?verse=111830'/> (29,14)</a> וְכִ֨י מִ֤י אֲנִי֙ וּמִ֣י עַמִּ֔י כִּי־נַעְצֹ֣ר כֹּ֔חַ לְהִתְנַדֵּ֖ב כָּזֹ֑את כִּֽי־מִמְּךָ֣ הַכֹּ֔ל וּמִיָּֽדְךָ֖ נָתַ֥נּוּ לָֽךְ׃ 
<a target = '_blank' href='https://geulah.org.il/HaTanach/verse/?verse=111840'/> (29,15)</a> כִּי־גֵרִ֨ים אֲנַ֥חְנוּ לְפָנֶ֛יךָ וְתֹֽושָׁבִ֖ים כְּכָל־אֲבֹותֵ֑ינוּ כַּצֵּ֧ל יָמֵ֛ינוּ עַל־הָאָ֖רֶץ וְאֵ֥ין מִקְוֶֽה׃ 
<a target = '_blank' href='https://geulah.org.il/HaTanach/verse/?verse=111850'/> (29,16)</a> יְהֹוָ֣ה אֱלֹהֵ֔ינוּ כֹּ֣ל הֶֽהָמֹ֤ון הַזֶּה֙ אֲשֶׁ֣ר הֲכִינֹ֔ונוּ לִבְנֹות־לְךָ֥ בַ֖יִת לְשֵׁ֣ם קָדְשֶׁ֑ךָ מִיָּֽדְךָ֥ ה֖יּ֯א וּלְךָ֥ הַכֹּֽל׃ 
<a target = '_blank' href='https://geulah.org.il/HaTanach/verse/?verse=111860'/> (29,17)</a> וְיָדַ֣עְתִּי אֱלֹהַ֔י כִּ֤י אַתָּה֙ בֹּחֵ֣ן לֵבָ֔ב וּמֵֽישָׁרִ֖ים תִּרְצֶ֑ה אֲנִ֗י בְּי֤שֶׁר לְבָבִי֙ הִתְנַדַּ֣בְתִּי כָל־אֵ֔לֶּה וְעַתָּ֗ה עַמְּךָ֙ הַנִּמְצְאוּ־פֹ֔ה רָאִ֥יתִי בְשִׂמְחָ֖ה לְהִֽתְנַדֶּב־לָֽךְ׃ 
<a target = '_blank' href='https://geulah.org.il/HaTanach/verse/?verse=111870'/> (29,18)</a> יְהֹוָ֗ה אֱ֠לֹהֵי אַבְרָהָ֞ם יִצְחָ֤ק וְיִשְׂרָאֵל֨ אֲבֹתֵ֔ינוּ שֳׁמְרָה־זֹּ֣את לְעֹולָ֔ם לְיֵ֥צֶר מַחְשְׁבֹ֖ות לְבַ֣ב עַמֶּ֑ךָ וְהָכֵ֥ן לְבָבָ֖ם אֵלֶֽיךָ׃ 
<a target = '_blank' href='https://geulah.org.il/HaTanach/verse/?verse=111880'/> (29,19)</a> וְלִשְׁלֹמֹ֣ה בְנִ֗י תֵּ֚ן לֵבָ֣ב שָׁלֵ֔ם לִשְׁמֹור֙ מִצְוֹתֶ֔יךָ עֵֽדְוֹתֶ֖יךָ וְחֻקֶּ֑יךָ וְלַֽעֲשֹׂ֣ות הַכֹּ֔ל וְלִבְנֹ֖ות הַבִּירָ֥ה אֲשֶׁר־הֲכִינֹֽותִי׃  פ 
<a target = '_blank' href='https://geulah.org.il/HaTanach/verse/?verse=111890'/> (29,20)</a> וַיֹּ֤אמֶר דָּוִיד֙ לְכָל־הַקָּהָ֔ל בָּֽרְכוּ־נָ֖א אֶת־יְהֹוָ֣ה אֱלֹֽהֵיכֶ֑ם וַיְבָֽרֲכ֣וּ כָֽל־הַקָּהָ֗ל לַֽיהוָֹה֨ אֱלֹהֵ֣י אֲבֹֽתֵיהֶ֔ם וַיִּקְּד֧וּ וַיִּֽשְׁתַּֽחֲו֛וּ לַֽיהוָֹ֖ה וְלַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111900'/> (29,21)</a> וַיִּזְבְּח֣וּ לַֽיהוָֹ֣ה ׀ זְ֠בָחִים וַיַּֽעֲל֨וּ עֹלֹ֜ות לַֽיהוָֹ֗ה לְמָֽחֳרַת֮ הַיֹּ֣ום הַהוּא֒ פָּרִ֨ים אֶ֜לֶף אֵילִ֥ים אֶ֛לֶף כְּבָשִׂ֥ים אֶ֖לֶף וְנִסְכֵּיהֶ֑ם וּזְבָחִ֥ים לָרֹ֖ב לְכָל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111910'/> (29,22)</a> וַיֹּֽאכְל֨וּ וַיִּשְׁתּ֜וּ לִפְנֵ֧י יְהֹוָ֛ה בַּיֹּ֥ום הַה֖וּא בְּשִׂמְחָ֣ה גְדֹולָ֑ה וַיַּמְלִ֤יכוּ שֵׁנִית֙ לִשְׁלֹמֹ֣ה בֶן־דָּוִ֔יד וַיִּמְשְׁח֧וּ לַֽיהוָֹ֛ה לְנָגִ֖יד וּלְצָדֹ֥וק לְכֹהֵֽן׃ 
<a target = '_blank' href='https://geulah.org.il/HaTanach/verse/?verse=111920'/> (29,23)</a> וַיֵּ֣שֶׁב שְׁ֠לֹמֹה עַל־כִּסֵּ֨א יְהֹוָ֧ה ׀ לְמֶ֛לֶךְ תַּֽחַת־דָּוִ֥יד אָבִ֖יו וַיַּצְלַ֑֯ח וַיִּשְׁמְע֥וּ אֵלָ֖יו כָּל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111930'/> (29,24)</a> וְכָל־הַשָּׂרִים֙ וְהַגִּבֹּרִ֔ים וְגַ֕ם כָּל־בְּנֵ֖י הַמֶּ֣לֶךְ דָּוִ֑יד נָ֣תְנוּ יָ֔ד תַּ֖חַת שְׁלֹמֹ֥ה הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=111940'/> (29,25)</a> וַיְגַדֵּ֨ל יְהֹוָ֤ה אֶת־שְׁלֹמֹה֙ לְמַ֔עְלָה לְעֵינֵ֖י כָּל־יִשְׂרָאֵ֑ל וַיִּתֵּ֤ן עָלָיו֙ הֹ֣וד מַלְכ֔וּת אֲ֠שֶׁר לֹֽא־הָיָ֧ה עַל־כָּל־מֶ֛לֶךְ לְפָנָ֖יו עַל־יִשְׂרָאֵֽל׃  ס 
<a target = '_blank' href='https://geulah.org.il/HaTanach/verse/?verse=111950'/> (29,26)</a> וְדָוִיד֙ בֶּן־יִשָׁ֔֯י מָלַ֖ךְ עַל־כָּל־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=111960'/> (29,27)</a> וְהַיָּמִ֗ים אֲשֶׁ֤ר מָלַךְ֙ עַל־יִשְׂרָאֵ֔ל אַרְבָּעִ֖ים שָׁנָ֑ה בְּחֶבְרֹ֤ון מָלַךְ֙ שֶׁ֣בַע שָׁנִ֔ים וּבִירֽוּשָׁלִַ֥ם מָלַ֖ךְ שְׁלשִׁ֥ים וְשָׁלֹֽושׁ׃ 
<a target = '_blank' href='https://geulah.org.il/HaTanach/verse/?verse=111970'/> (29,28)</a> וַיָּ֙מָת֙ בְּשֵׂיבָ֣ה טֹובָ֔ה שְׂבַ֥ע יָמִ֖ים ע֣שֶׁר וְכָבֹ֑וד וַיִּמְלֹ֛ךְ שְׁלֹמֹ֥ה בְנֹ֖ו תַּחְתָּֽיו׃ 
<a target = '_blank' href='https://geulah.org.il/HaTanach/verse/?verse=111980'/> (29,29)</a> וְדִבְרֵי֙ דָּוִ֣יד הַמֶּ֔לֶךְ הָרִֽאשֹׁנִ֖ים וְהָאַֽחֲרֹנִ֑ים הִנָּ֣ם כְּתוּבִ֗ים עַל־דִּבְרֵי֙ שְׁמוּאֵ֣ל הָֽרֹאֶ֔ה וְעַל־דִּבְרֵי֙ נָתָ֣ן הַנָּבִ֔יא וְעַל־דִּבְרֵ֖י גָּ֥ד הַֽחֹזֶֽה׃ 
<a target = '_blank' href='https://geulah.org.il/HaTanach/verse/?verse=111990'/> (29,30)</a> עִ֥ם כָּל־מַלְכוּתֹ֖ו וּגְבֽוּרָתֹ֑ו וְהָֽעִתִּ֗ים אֲשֶׁ֨ר עָֽבְר֤וּ עָלָיו֙ וְעַל־יִשְׂרָאֵ֔ל וְעַ֖ל כָּל־מַמְלְכֹ֥ות הָֽאֲרָצֹֽות׃  פ 
</html> 
