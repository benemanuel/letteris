<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 Proverbs משלי 
</br> </h2> 
<a target = '_blank' href='https://geulah.org.il/HaTanach/verse/?verse=164710'/> (1,1)</a> מִ֭֯שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=164720'/> (1,2)</a> לָדַ֣עַת חָכְמָ֣ה וּמוּסָ֑ר לְ֝הָבִ֗ין אִמְרֵ֥י בִינָֽה׃ 
<a target = '_blank' href='https://geulah.org.il/HaTanach/verse/?verse=164730'/> (1,3)</a> לָ֭קַחַת מוּסַ֣ר הַשְׂכֵּ֑ל צֶ֥דֶק וּ֝מִשְׁפָּ֗ט וּמֵֽשָׁרִֽים׃ 
<a target = '_blank' href='https://geulah.org.il/HaTanach/verse/?verse=164740'/> (1,4)</a> לָתֵ֣ת לִפְתָאִ֣֯ים עָרְמָ֑ה לְ֝נַ֗עַר דַּ֣עַת וּמְזִמָּֽה׃ 
<a target = '_blank' href='https://geulah.org.il/HaTanach/verse/?verse=164750'/> (1,5)</a> יִשְׁמַ֣ע חָ֭כָם וְיֹ֣וסֶף לֶ֑קַח וְ֝נָבֹ֗ון תַּחְבֻּלֹ֥ות יִקְנֶֽה׃ 
<a target = '_blank' href='https://geulah.org.il/HaTanach/verse/?verse=164760'/> (1,6)</a> לְהָבִ֣ין מָ֭שָׁל וּמְלִיצָ֑ה דִּבְרֵ֥י חֲ֝כָמִ֗ים וְחִֽידֹתָֽם׃ 
<a target = '_blank' href='https://geulah.org.il/HaTanach/verse/?verse=164770'/> (1,7)</a> יִרְאַ֣ת יְ֭הֹוָה רֵאשִׁ֣ית דָּ֑עַת חָכְמָ֥ה וּ֝מוּסָ֗ר אֱוִילִ֥ים בָּֽזוּ׃ ױ 
<a target = '_blank' href='https://geulah.org.il/HaTanach/verse/?verse=164780'/> (1,8)</a> שְׁמַ֣ע בְּ֭נִי מוּסַ֣ר אָבִ֑יךָ וְאַל־תִּ֝טּ֗שׁ תֹּורַ֥ת אִמֶּֽךָ׃ 
<a target = '_blank' href='https://geulah.org.il/HaTanach/verse/?verse=164790'/> (1,9)</a> כִּ֤י ׀ לִוְיַ֤ת חֵ֓ן הֵ֬ם לְרֹאשֶׁ֑ךָ וַֽ֝עֲנָקִ֗ים לְגַרְגְּרתֶֽיךָ׃ 
<a target = '_blank' href='https://geulah.org.il/HaTanach/verse/?verse=164800'/> (1,10)</a> בְּנִ֡י אִם־יְפַתּ֥וּךָ חַ֝טָּאִ֗ים אַל־תֹּבֵֽא׃ 
<a target = '_blank' href='https://geulah.org.il/HaTanach/verse/?verse=164810'/> (1,11)</a> אִם־יֹֽאמְרוּ֘ לְכָ֪ה אִ֫תָּ֥נוּ נֶֽאֶרְבָ֥ה לְדָ֑ם נִצְפְּנָ֖ה לְנָקִ֣י חִנָּֽם׃ 
<a target = '_blank' href='https://geulah.org.il/HaTanach/verse/?verse=164820'/> (1,12)</a> נִ֭בְלָעֵם כִּשְׁאֹ֣ול חַיִּ֑ים וּ֝תְמִימִ֗ים כְּיֹ֣ורְדֵי בֹֽור׃ 
<a target = '_blank' href='https://geulah.org.il/HaTanach/verse/?verse=164830'/> (1,13)</a> כָּל־הֹ֣ון יָקָ֣ר נִמְצָ֑א נְמַלֵּ֖א בָתֵּ֣ינוּ שָׁלָֽל׃ 
<a target = '_blank' href='https://geulah.org.il/HaTanach/verse/?verse=164840'/> (1,14)</a> גֹּ֭ורָֽלְךָ תַּפִּ֣יל בְּתֹוכֵ֑נוּ כִּ֥יס אֶ֝חָ֗ד יִֽהְיֶ֥ה לְכֻלָּֽנוּ׃ 
<a target = '_blank' href='https://geulah.org.il/HaTanach/verse/?verse=164850'/> (1,15)</a> בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם מְנַ֥ע רַ֝גְלְךָ֗ מִנְּתִֽיבָתָֽם׃ 
<a target = '_blank' href='https://geulah.org.il/HaTanach/verse/?verse=164860'/> (1,16)</a> כִּ֣י רַ֭גְלֵיהֶם לָרַ֣ע יָר֑וּצוּ וִ֝ימַֽהֲר֗וּ לִשְׁפָּךְ־דָּֽם׃ 
<a target = '_blank' href='https://geulah.org.il/HaTanach/verse/?verse=164870'/> (1,17)</a> כִּֽי־חִ֭נָּם מְזֹרָ֣֯ה הָרָ֑שֶׁת בְּ֝עֵינֵ֗י כָל־בַּ֥עַל כָּנָֽף׃ 
<a target = '_blank' href='https://geulah.org.il/HaTanach/verse/?verse=164880'/> (1,18)</a> וְ֭הֵם לְדָמָ֣ם יֶֽאֱרֹ֑בוּ יִ֝צְפְּנ֗וּ לְנַפְשֹׁתָֽם׃ 
<a target = '_blank' href='https://geulah.org.il/HaTanach/verse/?verse=164890'/> (1,19)</a> כֵּ֗ן אָ֭רְחֹות כָּל־בֹּ֣צֵעַ בָּ֑צַע אֶת־נֶ֖פֶשׁ בְּעָלָ֣יו יִקָּֽח׃ 
<a target = '_blank' href='https://geulah.org.il/HaTanach/verse/?verse=164900'/> (1,20)</a> חָ֭כְמֹות בַּח֣וּץ תָּרֹ֑נָּה בָּֽ֝רְחֹבֹ֗ות תִּתֵּ֥ן קֹולָֽהּ׃ 
<a target = '_blank' href='https://geulah.org.il/HaTanach/verse/?verse=164910'/> (1,21)</a> בְּרֹ֥אשׁ הֹֽמִיֹּ֗ות תִּ֫קְרָ֥א בְּפִתְחֵ֥י שְׁעָרִ֑ים בָּ֜עִ֗יר אֲמָרֶ֥יהָ תֹאמֵֽר׃ 
<a target = '_blank' href='https://geulah.org.il/HaTanach/verse/?verse=164920'/> (1,22)</a> עַד־מָתַ֣י ׀ פְּתָיִם֗ תְּאֵ֪הֲב֫וּ פֶ֥תִי וְלֵצִ֗ים לָ֭צֹון חָֽמְד֣וּ לָהֶ֑ם וּ֝כְסִילִ֗ים יִשְׂנְאוּ־דָֽעַת׃ 
<a target = '_blank' href='https://geulah.org.il/HaTanach/verse/?verse=164930'/> (1,23)</a> תָּשֻׁ֗בוּ לְֽתֹוכַ֫חְתִּ֥י הִנֵּ֤ה אַבִּ֣יעָה לָכֶ֣ם רוּחִ֑י אֹודִ֖יעָה דְבָרַ֣י אֶתְכֶֽם׃ ױ 
<a target = '_blank' href='https://geulah.org.il/HaTanach/verse/?verse=164940'/> (1,24)</a> יַ֣עַן קָ֭רָאתִי וַתְּמָאֵ֑נוּ נָטִ֥יתִי יָ֝דִ֗י וְאֵ֣ין מַקְשִֽׁיב׃ 
<a target = '_blank' href='https://geulah.org.il/HaTanach/verse/?verse=164950'/> (1,25)</a> וַתִּפְרְע֥וּ כָל־עֲצָתִ֑י וְ֝תֹֽוכַחְתִּ֗י לֹ֣א אֲבִיתֶֽם׃ 
<a target = '_blank' href='https://geulah.org.il/HaTanach/verse/?verse=164960'/> (1,26)</a> גַּם־אֲ֭נִי בְּאֵֽידְכֶ֣ם אֶשְׂחָ֑ק אֶ֝לְעַ֗ג בְּבֹ֣א פַחְדְּכֶֽם׃ 
<a target = '_blank' href='https://geulah.org.il/HaTanach/verse/?verse=164970'/> (1,27)</a> בְּבֹ֤א כְשֹׁאָ֨ו֯ה ׀ פַּחְדְּכֶ֗ם וְ֭אֵֽידְכֶם כְּסוּפָ֣ה יֶֽאֱתֶ֑ה בְּבֹ֥א עֲ֝לֵיכֶ֗ם צָרָ֣ה וְצוּקָֽה׃ 
<a target = '_blank' href='https://geulah.org.il/HaTanach/verse/?verse=164980'/> (1,28)</a> אָ֣ז יִ֭קְרָאֻנְנִי וְלֹ֣א אֶֽעֱנֶ֑ה יְ֝שַֽׁחֲרֻ֗נְנִי וְלֹ֣א יִמְצָאֻֽנְנִי׃ 
<a target = '_blank' href='https://geulah.org.il/HaTanach/verse/?verse=164990'/> (1,29)</a> תַּ֭חַת כִּֽי־שָׂ֣נְאוּ דָ֑עַת וְיִרְאַ֥ת יְ֝הֹוָ֗ה לֹ֣א בָחָֽרוּ׃ 
<a target = '_blank' href='https://geulah.org.il/HaTanach/verse/?verse=165000'/> (1,30)</a> לֹא־אָב֥וּ לַֽעֲצָתִ֑י נָ֝אֲצ֗וּ כָּל־תֹּֽוכַחְתִּֽי׃ 
<a target = '_blank' href='https://geulah.org.il/HaTanach/verse/?verse=165010'/> (1,31)</a> וְֽ֭יֹאכְלוּ מִפְּרִ֣י דַרְכָּ֑ם וּמִמֹּֽעֲצֹ֖תֵיהֶ֣ם יִשְׂבָּֽעוּ׃ 
<a target = '_blank' href='https://geulah.org.il/HaTanach/verse/?verse=165020'/> (1,32)</a> כִּ֤י מְשׁוּבַ֣ת פְּתָיִ֣ם תַּֽהַרְגֵ֑ם וְשַׁלְוַ֖ת כְּסִילִ֣ים תְּאַבְּדֵֽם׃ 
<a target = '_blank' href='https://geulah.org.il/HaTanach/verse/?verse=165030'/> (1,33)</a> וְשֹׁמֵ֣עַ לִ֭י יִשְׁכָּן־בֶּ֑טַח וְ֝שַֽׁאֲנַ֗ן מִפַּ֥חַד רָעָֽה׃ ײ 
<a target = '_blank' href='https://geulah.org.il/HaTanach/verse/?verse=165040'/> (2,1)</a> בְּ֭נִי אִם־תִּקַּ֣ח אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ 
<a target = '_blank' href='https://geulah.org.il/HaTanach/verse/?verse=165050'/> (2,2)</a> לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ 
<a target = '_blank' href='https://geulah.org.il/HaTanach/verse/?verse=165060'/> (2,3)</a> כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קֹולֶֽךָ׃ 
<a target = '_blank' href='https://geulah.org.il/HaTanach/verse/?verse=165070'/> (2,4)</a> אִם־תְּבַקְשֶׁ֥נָּה כַכָּ֑סֶף וְכַמַּטְמֹנִ֥ים תַּחְפְּשֶֽׂנָּה׃ 
<a target = '_blank' href='https://geulah.org.il/HaTanach/verse/?verse=165080'/> (2,5)</a> אָ֗ז תָּ֭בִין יִרְאַ֣ת יְהֹוָ֑ה וְדַ֖עַת אֱלֹהִ֣ים תִּמְצָֽא׃ 
<a target = '_blank' href='https://geulah.org.il/HaTanach/verse/?verse=165090'/> (2,6)</a> כִּֽי־יְ֭הֹוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ 
<a target = '_blank' href='https://geulah.org.il/HaTanach/verse/?verse=165100'/> (2,7)</a> וִ֯צְפֹּ֣ן לַֽ֭יְשָׁרִים תּֽוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ 
<a target = '_blank' href='https://geulah.org.il/HaTanach/verse/?verse=165110'/> (2,8)</a> לִ֭נְצֹר אָרְחֹ֣ות מִשְׁפָּ֑ט וְדֶ֖רֶךְ חֲסִידָ֣ו֯ יִשְׁמֹֽר׃ 
<a target = '_blank' href='https://geulah.org.il/HaTanach/verse/?verse=165120'/> (2,9)</a> אָ֗ז תָּ֭בִין צֶ֣דֶק וּמִשְׁפָּ֑ט וּ֜מֵֽישָׁרִ֗ים כָּל־מַעְגַּל־טֹֽוב׃ 
<a target = '_blank' href='https://geulah.org.il/HaTanach/verse/?verse=165130'/> (2,10)</a> כִּֽי־תָבֹ֣וא חָכְמָ֣ה בְלִבֶּ֑ךָ וְ֝דַ֗עַת לְנַפְשְׁךָ֥ יִנְעָֽם׃ 
<a target = '_blank' href='https://geulah.org.il/HaTanach/verse/?verse=165140'/> (2,11)</a> מְ֭זִמָּה תִּשְׁמֹ֣ר עָלֶ֑יךָ תְּ֜בוּנָ֗ה תִּנְצְרֶֽכָּה׃ 
<a target = '_blank' href='https://geulah.org.il/HaTanach/verse/?verse=165150'/> (2,12)</a> לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֹֽות׃ 
<a target = '_blank' href='https://geulah.org.il/HaTanach/verse/?verse=165160'/> (2,13)</a> הַ֭עֹֽזְבִ֣ים אָרְחֹ֣ות י֑שֶׁר לָ֝לֶ֗כֶת בְּדַרְכֵי־חֽשֶׁךְ׃ 
<a target = '_blank' href='https://geulah.org.il/HaTanach/verse/?verse=165170'/> (2,14)</a> הַ֭שְּׂמֵחִים לַֽעֲשֹׂ֥ות רָ֑ע יָ֝גִ֗ילוּ בְּתַהְפֻּכֹ֥ות רָֽע׃ 
<a target = '_blank' href='https://geulah.org.il/HaTanach/verse/?verse=165180'/> (2,15)</a> אֲשֶׁ֣ר אָרְחֹֽתֵיהֶ֣ם עִקְּשִׁ֑ים וּ֜נְלֹוזִ֗ים בְּמַעְגְּלֹותָֽם׃ 
<a target = '_blank' href='https://geulah.org.il/HaTanach/verse/?verse=165190'/> (2,16)</a> לְ֭הַצִּ֣ילְךָ מֵֽאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶֽחֱלִֽיקָה׃ 
<a target = '_blank' href='https://geulah.org.il/HaTanach/verse/?verse=165200'/> (2,17)</a> הַ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃ 
<a target = '_blank' href='https://geulah.org.il/HaTanach/verse/?verse=165210'/> (2,18)</a> כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=165220'/> (2,19)</a> כָּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אָרְחֹ֥ות חַיִּֽים׃ 
<a target = '_blank' href='https://geulah.org.il/HaTanach/verse/?verse=165230'/> (2,20)</a> לְמַ֗עַן תֵּ֭לֵךְ בְּדֶ֣רֶךְ טֹובִ֑ים וְאָרְחֹ֖ות צַדִּיקִ֣ים תִּשְׁמֹֽר׃ 
<a target = '_blank' href='https://geulah.org.il/HaTanach/verse/?verse=165240'/> (2,21)</a> כִּֽי־יְשָׁרִ֥ים יִשְׁכְּנוּ־אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ 
<a target = '_blank' href='https://geulah.org.il/HaTanach/verse/?verse=165250'/> (2,22)</a> וּ֭רְשָׁעִים מֵאֶ֣רֶץ יִכָּרֵ֑תוּ וּ֝בֹֽוגְדִ֗ים יִסְּח֥וּ מִמֶּֽנָּה׃ ײ 
<a target = '_blank' href='https://geulah.org.il/HaTanach/verse/?verse=165260'/> (3,1)</a> בְּ֭נִי תֹּֽורָתִ֣י אַל־תִּשְׁכָּ֑ח וּ֜מִצְוֹתַ֗י יִצֹּ֥ר לִבֶּֽךָ׃ 
<a target = '_blank' href='https://geulah.org.il/HaTanach/verse/?verse=165270'/> (3,2)</a> כִּ֤י אֹ֣רֶךְ יָ֭מִים וּשְׁנֹ֣ות חַיִּ֑ים וְ֝שָׁלֹ֗ום יֹוסִ֥יפוּ לָֽךְ׃ 
<a target = '_blank' href='https://geulah.org.il/HaTanach/verse/?verse=165280'/> (3,3)</a> חֶ֥סֶד וֶֽאֱמֶ֗ת אַֽל־יַעַ֫זְבֻ֥ךָ קָשְׁרֵ֥ם עַל־גַּרְגְּרֹותֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃ 
<a target = '_blank' href='https://geulah.org.il/HaTanach/verse/?verse=165290'/> (3,4)</a> וּמְצָא־חֵ֖ן וְשֵׂ֣כֶל טֹ֑וב בְּעֵינֵ֖י אֱלֹהִ֣ים וְאָדָֽם׃ 
<a target = '_blank' href='https://geulah.org.il/HaTanach/verse/?verse=165300'/> (3,5)</a> בְּטַ֣ח אֶל־יְ֭הֹוָה בְּכָל־לִבֶּ֑ךָ וְאֶל־בִּ֝ינָֽתְךָ֗ אַל־תִּשָּׁעֵֽן׃ 
<a target = '_blank' href='https://geulah.org.il/HaTanach/verse/?verse=165310'/> (3,6)</a> בְּכָל־דְּרָכֶ֥יךָ דָעֵ֑הוּ וְ֝ה֗וּא יְיַשֵּׁ֥ר אֹֽרְחֹתֶֽיךָ׃ 
<a target = '_blank' href='https://geulah.org.il/HaTanach/verse/?verse=165320'/> (3,7)</a> אַל־תְּהִ֣י חָכָ֣ם בְּעֵינֶ֑יךָ יְרָ֥א אֶת־יְ֝הֹוָ֗ה וְס֣וּר מֵרָֽע׃ 
<a target = '_blank' href='https://geulah.org.il/HaTanach/verse/?verse=165330'/> (3,8)</a> רִ֭פְאוּת תְּהִ֣י לְשָׁרֶּ֑֯ךָ וְ֝שִׁקּ֗וּי לְעַצְמֹותֶֽיךָ׃ 
<a target = '_blank' href='https://geulah.org.il/HaTanach/verse/?verse=165340'/> (3,9)</a> כַּבֵּ֣ד אֶת־יְ֭הֹוָה מֵֽהֹונֶ֑ךָ וּ֝מֵֽרֵאשִׁ֗ית כָּל־תְּבֽוּאָתֶֽךָ׃ 
<a target = '_blank' href='https://geulah.org.il/HaTanach/verse/?verse=165350'/> (3,10)</a> וְיִמָּֽלְא֣וּ אֲסָמֶ֣יךָ שָׂבָ֑ע וְ֜תִירֹ֗ושׁ יְקָבֶ֥יךָ יִפְרֹֽצוּ׃  
<a target = '_blank' href='https://geulah.org.il/HaTanach/verse/?verse=165360'/> (3,11)</a> מוּסַ֣ר יְ֭הֹוָה בְּנִ֣י אַל־תִּמְאָ֑ס וְאַל־תָּ֝קֹ֗ץ בְּתֹֽוכַחְתֹּֽו׃ 
<a target = '_blank' href='https://geulah.org.il/HaTanach/verse/?verse=165370'/> (3,12)</a> כִּ֤י אֶ֥֯ת אֲשֶׁר־יֶֽאֱהַ֣ב יְהֹוָ֣ה יֹוכִ֑יחַ וּ֝כְאָ֗ב אֶת־בֵּ֥ן יִרְצֶֽה׃ 
<a target = '_blank' href='https://geulah.org.il/HaTanach/verse/?verse=165380'/> (3,13)</a> אַשְׁרֵ֣י אָ֭דָם מָצָ֣א חָכְמָ֑ה וְ֝אָדָ֗ם יָפִ֥יק תְּבוּנָֽה׃ 
<a target = '_blank' href='https://geulah.org.il/HaTanach/verse/?verse=165390'/> (3,14)</a> כִּ֤י טֹ֣וב סַ֭חְרָהּ מִסְּחַר־כָּ֑סֶף וּ֜מֵֽחָר֗וּץ תְּבֽוּאָתָֽהּ׃ 
<a target = '_blank' href='https://geulah.org.il/HaTanach/verse/?verse=165400'/> (3,15)</a> יְקָ֣רָה הִ֭יא מִפְּנִיִ֑֯ים וְכָל־חֲ֝פָצֶ֗יךָ לֹ֣א יִֽשְׁווּ־בָֽהּ׃ 
<a target = '_blank' href='https://geulah.org.il/HaTanach/verse/?verse=165410'/> (3,16)</a> אֹ֣רֶךְ יָ֭מִים בִּֽימִינָ֑הּ בִּ֝שְׂמֹאולָ֗הּ ע֣שֶׁר וְכָבֹֽוד׃ 
<a target = '_blank' href='https://geulah.org.il/HaTanach/verse/?verse=165420'/> (3,17)</a> דְּרָכֶ֥יהָ דַרְכֵי־נֹ֑עַם וְֽכָל־נְתִ֖יבֹותֶ֣יהָ שָׁלֹֽום׃ 
<a target = '_blank' href='https://geulah.org.il/HaTanach/verse/?verse=165430'/> (3,18)</a> עֵץ־חַיִּ֣ים הִ֭יא לַמַּֽחֲזִיקִ֣ים בָּ֑הּ וְתֹֽמְכֶ֥יהָ מְאֻשָּֽׁר׃ ױ 
<a target = '_blank' href='https://geulah.org.il/HaTanach/verse/?verse=165440'/> (3,19)</a> יְהֹוָ֗ה בְּ֭חָכְמָה יָ֣סַד אָ֑רֶץ כֹּונֵ֥ן שָׁ֝מַ֗יִם בִּתְבוּנָֽה׃ 
<a target = '_blank' href='https://geulah.org.il/HaTanach/verse/?verse=165450'/> (3,20)</a> בְּ֭דַעְתֹּו תְּהֹומֹ֣ות נִבְקָ֑עוּ וּ֜שְׁחָקִ֗ים יִרְעֲפוּ־טָֽל׃ 
<a target = '_blank' href='https://geulah.org.il/HaTanach/verse/?verse=165460'/> (3,21)</a> בְּ֭נִי אַל־יָלֻ֣זוּ מֵֽעֵינֶ֑יךָ נְצֹ֥ר תּ֝וּשִׁיָּ֗ה וּמְזִמָּֽה׃ 
<a target = '_blank' href='https://geulah.org.il/HaTanach/verse/?verse=165470'/> (3,22)</a> וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן לְגַרְגְּרֹתֶֽיךָ׃ 
<a target = '_blank' href='https://geulah.org.il/HaTanach/verse/?verse=165480'/> (3,23)</a> אָ֤ז תֵּלֵ֣ךְ לָבֶ֣טַח דַּרְכֶּ֑ךָ וְ֜רַגְלְךָ֗ לֹ֣א תִגֹּֽוף׃ 
<a target = '_blank' href='https://geulah.org.il/HaTanach/verse/?verse=165490'/> (3,24)</a> אִם־תִּ֭שְׁכַּב לֹ֣א תִפְחָ֑ד וְ֝שָֽׁכַבְתָּ֗ וְעָֽרְבָ֥ה שְׁנָתֶֽךָ׃ 
<a target = '_blank' href='https://geulah.org.il/HaTanach/verse/?verse=165500'/> (3,25)</a> אַל־תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃ 
<a target = '_blank' href='https://geulah.org.il/HaTanach/verse/?verse=165510'/> (3,26)</a> כִּֽי־יְ֭הֹוָה יִֽהְיֶ֣ה בְכִסְלֶ֑ךָ וְשָׁמַ֖ר רַגְלְךָ֣ מִלָּֽכֶד׃ 
<a target = '_blank' href='https://geulah.org.il/HaTanach/verse/?verse=165520'/> (3,27)</a> אַל־תִּמְנַע־טֹ֥וב מִבְּעָלָ֑יו בִּֽהְיֹ֨ות לְאֵ֖ל יָֽדְי֯ךָ֣ לַעֲשֹֽׂות׃ 
<a target = '_blank' href='https://geulah.org.il/HaTanach/verse/?verse=165530'/> (3,28)</a> אַל־תֹּ֘אמַ֤ר לְרֵֽעֲי֯ךָ֨ ׀ לֵ֣ךְ וָ֭שׁוּב וּמָחָ֥ר אֶ֜תֵּ֗ן וְיֵ֣שׁ אִתָּֽךְ׃ 
<a target = '_blank' href='https://geulah.org.il/HaTanach/verse/?verse=165540'/> (3,29)</a> אַל־תַּֽחֲר֣שׁ עַל־רֵֽעֲךָ֣ רָעָ֑ה וְהֽוּא־יֹושֵׁ֖ב לָבֶ֣טַח אִתָּֽךְ׃ 
<a target = '_blank' href='https://geulah.org.il/HaTanach/verse/?verse=165550'/> (3,30)</a> אַל־תָּרִ֣ו֯ב עִם־אָדָ֣ם חִנָּ֑ם אִם־לֹ֖א גְמָֽלְךָ֣ רָעָֽה׃ 
<a target = '_blank' href='https://geulah.org.il/HaTanach/verse/?verse=165560'/> (3,31)</a> אַל־תְּ֭קַנֵּא בְּאִ֣ישׁ חָמָ֑ס וְאַל־תִּ֝בְחַ֗ר בְּכָל־דְּרָכָֽיו׃ 
<a target = '_blank' href='https://geulah.org.il/HaTanach/verse/?verse=165570'/> (3,32)</a> כִּ֤י תֹֽועֲבַ֣ת יְהֹוָ֣ה נָלֹ֑וז וְאֶת־יְשָׁרִ֥ים סֹודֹֽו׃ 
<a target = '_blank' href='https://geulah.org.il/HaTanach/verse/?verse=165580'/> (3,33)</a> מְאֵרַ֣ת יְ֭הֹוָה בְּבֵ֣ית רָשָׁ֑ע וּנְוֵ֖ה צַדִּיקִ֣ים יְבָרֵֽךְ׃ 
<a target = '_blank' href='https://geulah.org.il/HaTanach/verse/?verse=165590'/> (3,34)</a> אִם־לַ֭לֵּצִים ה֣וּא יָלִ֑יץ וְ֝לַֽעֲנָ֯יִ֗ים יִֽתֶּן־חֵֽן׃ 
<a target = '_blank' href='https://geulah.org.il/HaTanach/verse/?verse=165600'/> (3,35)</a> כָּ֭בֹוד חֲכָמִ֣ים יִנְחָ֑לוּ וּ֜כְסִילִ֗ים מֵרִ֥ים קָלֹֽון׃ ײ 
<a target = '_blank' href='https://geulah.org.il/HaTanach/verse/?verse=165610'/> (4,1)</a> שִׁמְע֣וּ בָ֭נִים מ֣וּסַר אָ֑ב וְ֝הַקְשִׁ֗יבוּ לָדַ֥עַת בִּינָֽה׃ 
<a target = '_blank' href='https://geulah.org.il/HaTanach/verse/?verse=165620'/> (4,2)</a> כִּ֤י לֶ֣קַח טֹ֭וב נָתַ֣תִּי לָכֶ֑ם תֹּ֝ורָתִ֗י אַל־תַּֽעֲזֹֽבוּ׃ 
<a target = '_blank' href='https://geulah.org.il/HaTanach/verse/?verse=165630'/> (4,3)</a> כִּֽי־בֵ֭ן הָיִ֣יתִי לְאָבִ֑י רַ֥ךְ וְ֝יָחִ֗יד לִפְנֵ֥י אִמִּֽי׃ 
<a target = '_blank' href='https://geulah.org.il/HaTanach/verse/?verse=165640'/> (4,4)</a> וַיֹּרֵ֗נִי וַיֹּ֥אמֶר לִ֗י יִֽתְמָךְ־דְּבָרַ֥י לִבֶּ֑ךָ שְׁמֹ֖ר מִצְוֹתַ֣י וֶֽחְיֵֽה׃ 
<a target = '_blank' href='https://geulah.org.il/HaTanach/verse/?verse=165650'/> (4,5)</a> קְנֵ֣ה חָ֭כְמָה קְנֵ֣ה בִינָ֑ה אַל־תִּשְׁכַּ֥ח וְאַל־תֵּ֝֗ט מֵֽאִמְרֵי־פִֽי׃ 
<a target = '_blank' href='https://geulah.org.il/HaTanach/verse/?verse=165660'/> (4,6)</a> אַל־תַּֽעַזְבֶ֥הָ וְתִשְׁמְרֶ֑ךָּ אֱ֜הָבֶ֗הָ וְתִצְּרֶֽךָּ׃ 
<a target = '_blank' href='https://geulah.org.il/HaTanach/verse/?verse=165670'/> (4,7)</a> רֵאשִׁ֣ית חָ֭כְמָה קְנֵ֣ה חָכְמָ֑ה וּבְכָל־קִ֝נְיָֽנְךָ֗ קְנֵ֣ה בִינָֽה׃ 
<a target = '_blank' href='https://geulah.org.il/HaTanach/verse/?verse=165680'/> (4,8)</a> סַלְסְלֶ֥הָ וּתְרֹֽומְמֶ֑ךָּ תְּ֝כַבֵּדְךָ֗ כִּ֣י תְחַבְּקֶֽנָּה׃ 
<a target = '_blank' href='https://geulah.org.il/HaTanach/verse/?verse=165690'/> (4,9)</a> תִּתֵּ֣ן לְ֭֯רֹֽאשְׁךָ לִוְיַת־חֵ֑ן עֲטֶ֖רֶת תִּפְאֶ֣רֶת תְּמַגְּנֶֽךָּ׃ 
<a target = '_blank' href='https://geulah.org.il/HaTanach/verse/?verse=165700'/> (4,10)</a> שְׁמַ֣ע בְּ֭נִי וְקַ֣ח אֲמָרָ֑י וְיִרְבּ֥וּ לְ֝ךָ֗ שְׁנֹ֣ות חַיִּֽים׃ 
<a target = '_blank' href='https://geulah.org.il/HaTanach/verse/?verse=165710'/> (4,11)</a> בְּדֶ֣רֶךְ חָ֭כְמָה הֹֽרֵתִ֑יךָ הִ֝דְרַכְתִּ֗יךָ בְּמַעְגְּלֵי־יֽשֶׁר׃ 
<a target = '_blank' href='https://geulah.org.il/HaTanach/verse/?verse=165720'/> (4,12)</a> בְּ֭לֶכְתְּךָ לֹֽא־יֵצַ֣ר צַֽעֲדֶ֑ךָ וְאִם־תָּ֝ר֗וּץ לֹ֣א תִכָּשֵֽׁל׃ 
<a target = '_blank' href='https://geulah.org.il/HaTanach/verse/?verse=165730'/> (4,13)</a> הַֽחֲזֵ֣ק בַּמּוּסָ֣ר אַל־תֶּ֑רֶף נִ֜צְּרֶ֗הָ כִּֽי־הִ֥יא חַיֶּֽיךָ׃ 
<a target = '_blank' href='https://geulah.org.il/HaTanach/verse/?verse=165740'/> (4,14)</a> בְּאֹ֣רַח רְ֭שָׁעִים אַל־תָּבֹ֑א וְאַל־תְּ֝אַשֵּׁ֗ר בְּדֶ֣רֶךְ רָעִֽים׃ 
<a target = '_blank' href='https://geulah.org.il/HaTanach/verse/?verse=165750'/> (4,15)</a> פְּ֭רָעֵהוּ אַל־תַּֽעֲבָר־בֹּ֑ו שְׂטֵ֖ה מֵֽעָלָ֣יו וַֽעֲבֹֽר׃ 
<a target = '_blank' href='https://geulah.org.il/HaTanach/verse/?verse=165760'/> (4,16)</a> כִּ֤י לֹ֣א יִֽ֭֯שְׁנוּ אִם־לֹ֣א יָרֵ֑עוּ וְנִגְזְלָ֥ה שְׁ֜נָתָ֗ם אִם־לֹ֥א יַכְשִֽׁו֯לוּ׃ 
<a target = '_blank' href='https://geulah.org.il/HaTanach/verse/?verse=165770'/> (4,17)</a> כִּ֣י לָֽ֭חֲמוּ לֶ֣חֶם רֶ֑שַׁע וְיֵ֖ין חֲמָסִ֣ים יִשְׁתּֽוּ׃ 
<a target = '_blank' href='https://geulah.org.il/HaTanach/verse/?verse=165780'/> (4,18)</a> וְאֹ֣רַח צַ֭דִּיקִים כְּאֹ֣ור נֹ֑גַהּ הֹולֵ֥ךְ וָ֝אֹ֗ור עַד־נְכֹ֥ון הַיֹּֽום׃ 
<a target = '_blank' href='https://geulah.org.il/HaTanach/verse/?verse=165790'/> (4,19)</a> דֶּ֣רֶךְ רְ֭שָׁעִים כָּֽאֲפֵלָ֑ה לֹ֥א יָֽ֝דְע֗וּ בַּמֶּ֥ה יִכָּשֵֽׁלוּ׃ ױ 
<a target = '_blank' href='https://geulah.org.il/HaTanach/verse/?verse=165800'/> (4,20)</a> בְּ֭נִי לִדְבָרַ֣י הַקְשִׁ֑יבָה לַֽ֝אֲמָרַ֗י הַֽט־אָזְנֶֽךָ׃ 
<a target = '_blank' href='https://geulah.org.il/HaTanach/verse/?verse=165810'/> (4,21)</a> אַל־יַלִּ֥יזוּ מֵֽעֵינֶ֑יךָ שָׁ֜מְרֵ֗ם בְּתֹ֣וךְ לְבָבֶֽךָ׃ 
<a target = '_blank' href='https://geulah.org.il/HaTanach/verse/?verse=165820'/> (4,22)</a> כִּֽי־חַיִּ֣ים הֵ֭ם לְמֹֽצְאֵיהֶ֑ם וּלְכָל־בְּשָׂרֹ֥ו מַרְפֵּֽא׃ 
<a target = '_blank' href='https://geulah.org.il/HaTanach/verse/?verse=165830'/> (4,23)</a> מִֽכָּל־מִ֭שְׁמָר נְצֹ֣ר לִבֶּ֑ךָ כִּ֥י מִ֝מֶּ֗נּוּ תֹּֽוצְאֹ֥ות חַיִּֽים׃ 
<a target = '_blank' href='https://geulah.org.il/HaTanach/verse/?verse=165840'/> (4,24)</a> הָסֵ֣ר מִ֭מְּךָ עִקְּשׁ֣וּת פֶּ֑ה וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃ 
<a target = '_blank' href='https://geulah.org.il/HaTanach/verse/?verse=165850'/> (4,25)</a> עֵ֭ינֶיךָ לְנֹ֣כַח יַבִּ֑יטוּ וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃ 
<a target = '_blank' href='https://geulah.org.il/HaTanach/verse/?verse=165860'/> (4,26)</a> פַּ֭לֵּס מַעְגַּ֣ל רַגְלֶ֑ךָ וְכָל־דְּרָכֶ֥יךָ יִכֹּֽנוּ׃ 
<a target = '_blank' href='https://geulah.org.il/HaTanach/verse/?verse=165870'/> (4,27)</a> אַֽל־תֵּ֭ט יָמִ֥ין וּשְׂמֹ֑אול הָסֵ֖ר רַגְלְךָ֣ מֵרָֽע׃ ײ 
<a target = '_blank' href='https://geulah.org.il/HaTanach/verse/?verse=165880'/> (5,1)</a> בְּ֭נִי לְחָכְמָתִ֣י הַקְשִׁ֑יבָה לִ֝תְבֽוּנָתִ֗י הַֽט־אָזְנֶֽךָ׃ 
<a target = '_blank' href='https://geulah.org.il/HaTanach/verse/?verse=165890'/> (5,2)</a> לִשְׁמֹ֥ר מְזִמֹּ֑ות וְ֜דַ֗עַת שְׂפָתֶ֥יךָ יִנְצֹֽרוּ׃ 
<a target = '_blank' href='https://geulah.org.il/HaTanach/verse/?verse=165900'/> (5,3)</a> כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃ 
<a target = '_blank' href='https://geulah.org.il/HaTanach/verse/?verse=165910'/> (5,4)</a> וְֽ֭אַחֲרִיתָהּ מָרָ֣ה כַלַּֽעֲנָ֑ה חַ֝דָּ֗ה כְּחֶ֣רֶב פִּיֹּֽות׃ 
<a target = '_blank' href='https://geulah.org.il/HaTanach/verse/?verse=165920'/> (5,5)</a> רַ֭גְלֶיהָ יֹֽרְדֹ֣ות מָ֑וֶת שְׁ֜אֹ֗ול צְעָדֶ֥יהָ יִתְמֹֽכוּ׃ 
<a target = '_blank' href='https://geulah.org.il/HaTanach/verse/?verse=165930'/> (5,6)</a> אֹ֣רַח חַ֭יִּים פֶּן־תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדָֽע׃ ײ 
<a target = '_blank' href='https://geulah.org.il/HaTanach/verse/?verse=165940'/> (5,7)</a> וְעַתָּ֣ה בָ֭נִים שִׁמְעוּ־לִ֑י וְאַל־תָּ֝ס֗וּרוּ מֵֽאִמְרֵי־פִֽי׃ 
<a target = '_blank' href='https://geulah.org.il/HaTanach/verse/?verse=165950'/> (5,8)</a> הַרְחֵ֣ק מֵֽעָלֶ֣יהָ דַרְכֶּ֑ךָ וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃ 
<a target = '_blank' href='https://geulah.org.il/HaTanach/verse/?verse=165960'/> (5,9)</a> פֶּן־תִּתֵּ֣ן לַֽאֲחֵרִ֣ים הֹודֶ֑ךָ וּ֝שְׁנֹתֶ֗ךָ֯ לְאַכְזָרִֽי׃ 
<a target = '_blank' href='https://geulah.org.il/HaTanach/verse/?verse=165970'/> (5,10)</a> פֶּֽן־יִשְׂבְּע֣וּ זָרִ֣ים כֹּחֶ֑ךָ וַֽ֝עֲצָבֶ֗יךָ בְּבֵ֣ית נָכְרִֽי׃ 
<a target = '_blank' href='https://geulah.org.il/HaTanach/verse/?verse=165980'/> (5,11)</a> וְנָֽהַמְתָּ֥ בְאַֽחֲרִיתֶ֑ךָ בִּכְלֹ֥ות בְּ֝שָֽׂרְךָ֗ וּשְׁאֵרֶֽךָ׃ 
<a target = '_blank' href='https://geulah.org.il/HaTanach/verse/?verse=165990'/> (5,12)</a> וְאָֽמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תֹוכַ֗חַת נָאַ֥ץ לִבִּֽי׃ 
<a target = '_blank' href='https://geulah.org.il/HaTanach/verse/?verse=166000'/> (5,13)</a> וְלֹֽא־שָׁ֭מַעְתִּי בְּקֹ֣ול מֹורָ֑י וְ֝לִמְלַמְּדַ֗י לֹֽא־הִטִּ֥יתִי אָזְנִֽי׃ 
<a target = '_blank' href='https://geulah.org.il/HaTanach/verse/?verse=166010'/> (5,14)</a> כִּ֭מְעַט הָיִ֣יתִי בְכָל־רָ֑ע בְּתֹ֖וךְ קָהָ֣ל וְעֵדָֽה׃ 
<a target = '_blank' href='https://geulah.org.il/HaTanach/verse/?verse=166020'/> (5,15)</a> שְׁתֵה־מַ֥יִם מִבֹּורֶ֑ךָ וְ֝נֹֽוזְלִ֗ים מִתֹּ֥וךְ בְּאֵרֶֽךָ׃ 
<a target = '_blank' href='https://geulah.org.il/HaTanach/verse/?verse=166030'/> (5,16)</a> יָפֻ֣צוּ מַעְיְנֹתֶ֣יךָ ח֑וּצָה בָּֽ֝רְחֹבֹ֗ות פַּלְגֵי־מָֽיִם׃ 
<a target = '_blank' href='https://geulah.org.il/HaTanach/verse/?verse=166040'/> (5,17)</a> יִֽהְיוּ־לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃ 
<a target = '_blank' href='https://geulah.org.il/HaTanach/verse/?verse=166050'/> (5,18)</a> יְהִֽי־מְקֹֽורְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽיךָ׃ 
<a target = '_blank' href='https://geulah.org.il/HaTanach/verse/?verse=166060'/> (5,19)</a> אַיֶּ֥לֶת אֲהָבִ֗ים וְיַֽעֲלַ֫ת־חֵ֥ן דַּ֭דֶּיהָ יְרַוֻּ֣ךָ בְכָל־עֵ֑ת בְּ֝אַֽהֲבָתָ֗הּ תִּשְׁגֶּ֥ה תָמִֽיד׃ 
<a target = '_blank' href='https://geulah.org.il/HaTanach/verse/?verse=166070'/> (5,20)</a> וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נָכְרִיָּֽה׃ 
<a target = '_blank' href='https://geulah.org.il/HaTanach/verse/?verse=166080'/> (5,21)</a> כִּ֤י נֹ֨כַח ׀ עֵינֵ֣י יְ֭הֹוָה דַּרְכֵי־אִ֑ישׁ וְכָל־מַעְגְּלֹתָ֥יו מְפַלֵּֽס׃ 
<a target = '_blank' href='https://geulah.org.il/HaTanach/verse/?verse=166090'/> (5,22)</a> עַוֹוֽנֹותָ֗יו יִלְכְּדֻנֹ֥ו אֶת־הָֽרָשָׁ֑ע וּבְחַבְלֵ֥י חַ֝טָּאתֹ֗ו יִתָּמֵֽךְ׃ 
<a target = '_blank' href='https://geulah.org.il/HaTanach/verse/?verse=166100'/> (5,23)</a> ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתֹּ֣ו יִשְׁגֶּֽה׃ ײ 
<a target = '_blank' href='https://geulah.org.il/HaTanach/verse/?verse=166110'/> (6,1)</a> בְּ֭נִי אִם־עָרַ֣בְתָּ לְרֵעֶ֑ךָ תָּקַ֖עְתָּ לַזָּ֣ר כַּפֶּֽיךָ׃ 
<a target = '_blank' href='https://geulah.org.il/HaTanach/verse/?verse=166120'/> (6,2)</a> נֹוקַ֥שְׁתָּ בְאִמְרֵי־פִ֑יךָ נִ֝לְכַּ֗דְתָּ בְּאִמְרֵי־פִֽיךָ׃ 
<a target = '_blank' href='https://geulah.org.il/HaTanach/verse/?verse=166130'/> (6,3)</a> עֲשֵׂה־זֹ֨את ׀ אֵפֹ֤וא ׀ בְּנִ֡י וְֽהִנָּצֵ֗ל כִּ֘י בָ֤אתָ בְכַף־רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃ 
<a target = '_blank' href='https://geulah.org.il/HaTanach/verse/?verse=166140'/> (6,4)</a> אַל־תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָה לְעַפְעַפֶּֽיךָ׃ 
<a target = '_blank' href='https://geulah.org.il/HaTanach/verse/?verse=166150'/> (6,5)</a> הִ֭נָּצֵל כִּצְבִ֣י מִיָּ֑ד וּ֝כְצִפֹּ֗ור מִיַּ֥ד יָקֽוּשׁ׃ ױ 
<a target = '_blank' href='https://geulah.org.il/HaTanach/verse/?verse=166160'/> (6,6)</a> לֵֽךְ־אֶל־נְמָלָ֥ה עָצֵ֑ל רְאֵ֖ה דְרָכֶ֣יהָ וַֽחֲכָֽם׃ 
<a target = '_blank' href='https://geulah.org.il/HaTanach/verse/?verse=166170'/> (6,7)</a> אֲשֶׁ֖ר אֵֽין־לָ֥הּ קָ֝צִ֗ין שֹׁטֵ֥ר וּמשֵֽׁל׃ 
<a target = '_blank' href='https://geulah.org.il/HaTanach/verse/?verse=166180'/> (6,8)</a> תָּכִ֣ין בַּקַּ֣יִץ לַחְמָ֑הּ אָֽגְרָ֥ה בַ֝קָּצִ֗יר מַֽאֲכָלָֽהּ׃ 
<a target = '_blank' href='https://geulah.org.il/HaTanach/verse/?verse=166190'/> (6,9)</a> עַד־מָתַ֣י עָצֵ֣ל ׀ תִּשְׁכָּ֑ב מָ֝תַ֗י תָּק֥וּם מִשְּׁנָתֶֽךָ׃ 
<a target = '_blank' href='https://geulah.org.il/HaTanach/verse/?verse=166200'/> (6,10)</a> מְעַ֣ט שֵׁ֭נֹות מְעַ֣ט תְּנוּמֹ֑ות מְעַ֓ט ׀ חִבֻּ֖ק יָדַ֣יִם לִשְׁכָּֽב׃ 
<a target = '_blank' href='https://geulah.org.il/HaTanach/verse/?verse=166210'/> (6,11)</a> וּבָֽא־כִמְהַלֵּ֥ךְ רֵאשֶׁ֑ךָ וּ֝מַחְסֹֽרְךָ֗ כְּאִ֣ישׁ מָגֵֽן׃ 
<a target = '_blank' href='https://geulah.org.il/HaTanach/verse/?verse=166220'/> (6,12)</a> אָדָ֣ם בְּ֭לִיַּעַל אִ֣ישׁ אָ֑וֶן הֹ֝ולֵ֗ךְ עִקְּשׁ֥וּת פֶּֽה׃ 
<a target = '_blank' href='https://geulah.org.il/HaTanach/verse/?verse=166230'/> (6,13)</a> קֹרֵ֣ץ בְּ֭עֵינָו֯ מֹולֵ֣ל בְּרַגְלָ֑ו֯ מֹ֝רֶ֗ה בְּאֶצְבְּעֹתָֽיו׃ 
<a target = '_blank' href='https://geulah.org.il/HaTanach/verse/?verse=166240'/> (6,14)</a> תַּהְפֻּכֹ֨ות ׀ בְּלִבֹּ֗ו חֹרֵ֣שׁ רָ֣ע בְּכָל־עֵ֑ת מִדְ‍ָנִ֥֯ים יְשַׁלֵּֽחַ׃ 
<a target = '_blank' href='https://geulah.org.il/HaTanach/verse/?verse=166250'/> (6,15)</a> עַל־כֵּ֗ן פִּ֭תְאֹם יָבֹ֣וא אֵידֹ֑ו פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ 
<a target = '_blank' href='https://geulah.org.il/HaTanach/verse/?verse=166260'/> (6,16)</a> שֶׁשׁ־הֵ֭נָּה שָׂנֵ֣א יְהֹוָ֑ה וְ֝שֶׁ֗בַע תֹּֽועֲבַ֥ו֯ת נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=166270'/> (6,17)</a> עֵינַ֣יִם רָ֭מֹות לְשֹׁ֣ון שָׁ֑קֶר וְ֝יָדַ֗יִם שֹֽׁפְכֹ֥ות דָּֽם־נָקִֽי׃ 
<a target = '_blank' href='https://geulah.org.il/HaTanach/verse/?verse=166280'/> (6,18)</a> לֵ֗ב חֹ֭רֵשׁ מַחְשְׁבֹ֣ות אָ֑וֶן רַגְלַ֥יִם מְ֝מַֽהֲרֹ֗ות לָר֥וּץ לָֽרָעָֽה׃ 
<a target = '_blank' href='https://geulah.org.il/HaTanach/verse/?verse=166290'/> (6,19)</a> יָפִ֣יחַ כְּ֭זָבִים עֵ֣ד שָׁ֑קֶר וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃ ײ 
<a target = '_blank' href='https://geulah.org.il/HaTanach/verse/?verse=166300'/> (6,20)</a> נְצֹ֣ר בְּ֭נִי מִצְוַ֣ת אָבִ֑יךָ וְאַל־תִּ֝טֹּ֗שׁ תֹּורַ֥ת אִמֶּֽךָ׃ 
<a target = '_blank' href='https://geulah.org.il/HaTanach/verse/?verse=166310'/> (6,21)</a> קָשְׁרֵ֣ם עַל־לִבְּךָ֣ תָמִ֑יד עָ֝נְדֵ֗ם עַל־גַּרְגְּרֹתֶֽ֯ךָ׃ 
<a target = '_blank' href='https://geulah.org.il/HaTanach/verse/?verse=166320'/> (6,22)</a> בְּהִתְהַלֶּכְךָ֨ ׀ תַּנְחֶ֬ה אֹתָ֗ךְ בְּ֭שָׁכְבְּךָ תִּשְׁמֹ֣ר עָלֶ֑יךָ וַֽ֝הֲקִיצֹ֗ותָ הִ֣יא תְשִׂיחֶֽךָ׃ 
<a target = '_blank' href='https://geulah.org.il/HaTanach/verse/?verse=166330'/> (6,23)</a> כִּ֤י נֵ֣ר מִ֭צְוָה וְתֹ֣ורָה אֹ֑ור וְדֶ֥רֶךְ חַ֝יִּ֗ים תֹּֽוכְחֹ֥ות מוּסָֽר׃ 
<a target = '_blank' href='https://geulah.org.il/HaTanach/verse/?verse=166340'/> (6,24)</a> לִ֭שְׁמָרְךָ מֵאֵ֣שֶׁת רָ֑ע מֵ֝חֶלְקַ֗ת לָשֹׁ֥ון נָכְרִיָּֽה׃ 
<a target = '_blank' href='https://geulah.org.il/HaTanach/verse/?verse=166350'/> (6,25)</a> אַל־תַּחְמֹ֣ד יָ֭פְיָהּ בִּלְבָבֶ֑ךָ וְאַל־תִּ֝קָּֽחֲךָ֗ בְּעַפְעַפֶּֽיהָ׃ 
<a target = '_blank' href='https://geulah.org.il/HaTanach/verse/?verse=166360'/> (6,26)</a> כִּ֤י בְעַד־אִשָּׁ֥ה זֹונָ֗ה עַֽד־כִּכַּ֫ר־לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃ 
<a target = '_blank' href='https://geulah.org.il/HaTanach/verse/?verse=166370'/> (6,27)</a> הֲיַחְתֶּ֤ה אִ֓ישׁ אֵ֬שׁ בְּחֵיקֹ֑ו וּ֝בְגָדָ֗יו לֹ֣א תִשָּׂרַֽ֯פְנָה׃ 
<a target = '_blank' href='https://geulah.org.il/HaTanach/verse/?verse=166380'/> (6,28)</a> אִם־יְהַלֵּ֣ךְ אִ֭ישׁ עַל־הַגֶּֽחָלִ֑ים וְ֜רַגְלָ֗יו לֹ֣א תִכָּוֶֽינָה׃ 
<a target = '_blank' href='https://geulah.org.il/HaTanach/verse/?verse=166390'/> (6,29)</a> כֵּ֗ן הַ֭בָּא אֶל־אֵ֣שֶׁת רֵעֵ֑הוּ לֹ֥א יִ֜נָּקֶ֗ה כָּל־הַנֹּגֵ֥עַ בָּֽהּ׃ 
<a target = '_blank' href='https://geulah.org.il/HaTanach/verse/?verse=166400'/> (6,30)</a> לֹֽא־יָב֣וּזוּ לַ֭גַּנָּב כִּ֣י יִגְנֹ֑וב לְמַלֵּ֥א נַ֝פְשֹׁ֗ו כִּ֣י יִרְעָֽב׃ 
<a target = '_blank' href='https://geulah.org.il/HaTanach/verse/?verse=166410'/> (6,31)</a> וְ֭נִמְצָא יְשַׁלֵּ֣ם שִׁבְעָתָ֑יִם אֶת־כָּל־הֹ֖ון בֵּיתֹ֣ו יִתֵּֽן׃ 
<a target = '_blank' href='https://geulah.org.il/HaTanach/verse/?verse=166420'/> (6,32)</a> נֹאֵ֣ף אִשָּׁ֣ה חֲסַר־לֵ֑ב מַשְׁחִ֥ית נַ֝פְשֹׁ֗ו ה֣וּא יַֽעֲשֶֽׂנָּה׃ 
<a target = '_blank' href='https://geulah.org.il/HaTanach/verse/?verse=166430'/> (6,33)</a> נֶ֣גַע וְקָלֹ֣ון יִמְצָ֑א וְ֝חֶרְפָּתֹ֗ו לֹ֣א תִמָּחֶֽה׃ 
<a target = '_blank' href='https://geulah.org.il/HaTanach/verse/?verse=166440'/> (6,34)</a> כִּֽי־קִנְאָ֥ה חֲמַת־גָּ֑בֶר וְלֹ֥א יַ֜חְמֹ֗ול בְּיֹ֣ום נָקָֽם׃ 
<a target = '_blank' href='https://geulah.org.il/HaTanach/verse/?verse=166450'/> (6,35)</a> לֹֽא־יִ֭שָּׂא פְּנֵ֣י כָל־כֹּ֑פֶר וְלֹֽא־יֹ֜אבֶ֗ה כִּ֣י תַרְבֶּה־שֹֽׁחַד׃ ײ 
<a target = '_blank' href='https://geulah.org.il/HaTanach/verse/?verse=166460'/> (7,1)</a> בְּ֭נִי שְׁמֹ֣ר אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ 
<a target = '_blank' href='https://geulah.org.il/HaTanach/verse/?verse=166470'/> (7,2)</a> שְׁמֹ֣ר מִצְוֹתַ֣י וֶֽחְיֵ֑ה וְ֝תֹֽורָתִ֗י כְּאִישֹׁ֥ון עֵינֶֽיךָ׃ 
<a target = '_blank' href='https://geulah.org.il/HaTanach/verse/?verse=166480'/> (7,3)</a> קָשְׁרֵ֥ם עַל־אֶצְבְּעֹתֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃ 
<a target = '_blank' href='https://geulah.org.il/HaTanach/verse/?verse=166490'/> (7,4)</a> אֱמֹ֣ר לַֽ֭חָכְמָה אֲחֹ֣תִי אָ֑תְּ וּ֝מֹדָ֗ע לַבִּינָ֥ה תִקְרָֽא׃ 
<a target = '_blank' href='https://geulah.org.il/HaTanach/verse/?verse=166500'/> (7,5)</a> לִ֭שְׁמָרְךָ מֵֽאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶֽחֱלִֽיקָה׃ 
<a target = '_blank' href='https://geulah.org.il/HaTanach/verse/?verse=166510'/> (7,6)</a> כִּ֭י בְּחַלֹּ֣ון בֵּיתִ֑י בְּעַ֖ד אֶשְׁנַבִּ֣י נִשְׁקָֽפְתִּי׃ 
<a target = '_blank' href='https://geulah.org.il/HaTanach/verse/?verse=166520'/> (7,7)</a> וָאֵ֤רֶא בַפְּתָא֗יִ֯ם אָ֘בִ֤ינָה בַבָּנִ֗ים נַ֣עַר חֲסַר־לֵֽב׃ 
<a target = '_blank' href='https://geulah.org.il/HaTanach/verse/?verse=166530'/> (7,8)</a> עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ בֵּיתָ֣הּ יִצְעָֽד׃ 
<a target = '_blank' href='https://geulah.org.il/HaTanach/verse/?verse=166540'/> (7,9)</a> בְּנֶֽשֶׁף־בְּעֶֽרֶב־יֹ֑ום בְּאִישֹׁ֥ון לַ֝֗יְלָה וַֽאֲפֵלָֽה׃ 
<a target = '_blank' href='https://geulah.org.il/HaTanach/verse/?verse=166550'/> (7,10)</a> וְהִנֵּ֣ה אִ֭שָּׁה לִקְרָאתֹ֑ו שִׁ֥ית זֹ֝ונָ֗ה וּנְצֻ֥רַת לֵֽב׃ 
<a target = '_blank' href='https://geulah.org.il/HaTanach/verse/?verse=166560'/> (7,11)</a> הֹֽמִיָּ֣ה הִ֣יא וְסֹרָ֑רֶת בְּ֝בֵיתָ֗הּ לֹֽא־יִשְׁכְּנ֥וּ רַגְלֶֽיהָ׃ 
<a target = '_blank' href='https://geulah.org.il/HaTanach/verse/?verse=166570'/> (7,12)</a> פַּ֤עַם ׀ בַּח֗וּץ פַּ֥עַם בָּֽרְחֹבֹ֑ת וְאֵ֖צֶל כָּל־פִּנָּ֣ה תֶֽאֱרֹֽב׃ 
<a target = '_blank' href='https://geulah.org.il/HaTanach/verse/?verse=166580'/> (7,13)</a> וְהֶֽחֱזִ֣יקָה בֹּ֖ו וְנָ֣שְׁקָה לֹּ֑ו הֵעֵ֥זָה פָ֝נֶ֗יהָ וַתֹּ֣אמַר לֹֽו׃ 
<a target = '_blank' href='https://geulah.org.il/HaTanach/verse/?verse=166590'/> (7,14)</a> זִבְחֵ֣י שְׁלָמִ֣ים עָלָ֑י הַ֝יֹּ֗ום שִׁלַּ֥מְתִּי נְדָרָֽי׃ 
<a target = '_blank' href='https://geulah.org.il/HaTanach/verse/?verse=166600'/> (7,15)</a> עַל־כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר פָּ֝נֶ֗יךָ וָֽאֶמְצָאֶֽךָּ׃ 
<a target = '_blank' href='https://geulah.org.il/HaTanach/verse/?verse=166610'/> (7,16)</a> מַ֭רְבַדִּים רָבַ֣דְתִּי עַרְשִׂ֑י חֲ֝טֻבֹ֗ות אֵט֥וּן מִצְרָֽיִם׃ 
<a target = '_blank' href='https://geulah.org.il/HaTanach/verse/?verse=166620'/> (7,17)</a> נַ֥פְתִּי מִשְׁכָּבִ֑י מֹ֥ר אֲ֝הָלִ֗ים וְקִנָּמֹֽון׃ 
<a target = '_blank' href='https://geulah.org.il/HaTanach/verse/?verse=166630'/> (7,18)</a> לְכָ֤ה נִרְוֶ֣ה דֹ֭דִים עַד־הַבֹּ֑קֶר נִ֝תְעַלְּסָ֗ה בָּֽאֳהָבִֽים׃ 
<a target = '_blank' href='https://geulah.org.il/HaTanach/verse/?verse=166640'/> (7,19)</a> כִּ֤י אֵ֣ין הָאִ֣ישׁ בְּבֵיתֹ֑ו הָ֝לַ֗ךְ בְּדֶ֣רֶךְ מֵֽרָחֹֽוק׃ 
<a target = '_blank' href='https://geulah.org.il/HaTanach/verse/?verse=166650'/> (7,20)</a> צְרֹ֣ור הַ֭כֶּסֶף לָקַ֣ח בְּיָדֹ֑ו לְיֹ֥ום הַ֝כֵּ֗סֶא יָבֹ֥א בֵיתֹֽו׃ 
<a target = '_blank' href='https://geulah.org.il/HaTanach/verse/?verse=166660'/> (7,21)</a> הִ֭טַּתּוּ בְּרֹ֣ב לִקְחָ֑הּ בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃ 
<a target = '_blank' href='https://geulah.org.il/HaTanach/verse/?verse=166670'/> (7,22)</a> הֹ֤ולֵ֥ךְ אַֽחֲרֶ֗יהָ פִּ֫תְאֹ֥ם כְּ֭שֹׁור אֶל־טֶ֣בַח יָבֹ֑א וּ֜כְעֶ֗כֶס אֶל־מוּסַ֥ר אֱוִֽיל׃ 
<a target = '_blank' href='https://geulah.org.il/HaTanach/verse/?verse=166680'/> (7,23)</a> עַ֤ד יְפַלַּ֪ח חֵ֡ץ כְּֽבֵדֹ֗ו כְּמַהֵ֣ר צִפֹּ֣ור אֶל־פָּ֑ח וְלֹ֥א יָ֝דַ֗ע כִּֽי־בְנַפְשֹׁ֥ו הֽוּא׃ 
<a target = '_blank' href='https://geulah.org.il/HaTanach/verse/?verse=166690'/> (7,24)</a> וְעַתָּ֣ה בָ֭נִים שִׁמְעוּ־לִ֑י וְ֜הַקְשִׁ֗יבוּ לְאִמְרֵ֥י פִֽי׃ 
<a target = '_blank' href='https://geulah.org.il/HaTanach/verse/?verse=166700'/> (7,25)</a> אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ אַל־תֵּ֝֗תַע בִּנְתִֽיבֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=166710'/> (7,26)</a> כִּֽי־רַבִּ֣ים חֲלָלִ֣ים הִפִּ֑ילָה וַֽ֜עֲצֻמִ֗ים כָּל־הֲרֻגֶֽיהָ׃ 
<a target = '_blank' href='https://geulah.org.il/HaTanach/verse/?verse=166720'/> (7,27)</a> דַּרְכֵ֣י שְׁאֹ֣ול בֵּיתָ֑הּ יֹ֝ורְדֹ֗ות אֶל־חַדְרֵי־מָֽוֶת׃ ײ 
<a target = '_blank' href='https://geulah.org.il/HaTanach/verse/?verse=166730'/> (8,1)</a> הֲלֹֽא־חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן קֹולָֽהּ׃ 
<a target = '_blank' href='https://geulah.org.il/HaTanach/verse/?verse=166740'/> (8,2)</a> בְּרֹֽאשׁ־מְרֹמִ֥ים עֲלֵי־דָ֑רֶךְ בֵּ֖ית נְתִיבֹ֣ות נִצָּֽבָה׃ 
<a target = '_blank' href='https://geulah.org.il/HaTanach/verse/?verse=166750'/> (8,3)</a> לְיַד־שְׁעָרִ֥ים לְפִי־קָ֑רֶת מְבֹ֖וא פְתָחִ֣ים תָּרֹֽנָּה׃ 
<a target = '_blank' href='https://geulah.org.il/HaTanach/verse/?verse=166760'/> (8,4)</a> אֲלֵיכֶ֣ם אִישִׁ֣ים אֶקְרָ֑א וְ֝קֹולִ֗י אֶל־בְּנֵ֥י אָדָֽם׃ 
<a target = '_blank' href='https://geulah.org.il/HaTanach/verse/?verse=166770'/> (8,5)</a> הָבִ֣ינוּ פְתָאִ֣֯ים עָרְמָ֑ה וּ֝כְסִילִ֗ים הָבִ֥ינוּ לֵֽב׃ 
<a target = '_blank' href='https://geulah.org.il/HaTanach/verse/?verse=166780'/> (8,6)</a> שִׁ֭מְעוּ כִּֽי־נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵֽישָׁרִֽים׃ 
<a target = '_blank' href='https://geulah.org.il/HaTanach/verse/?verse=166790'/> (8,7)</a> כִּֽי־אֱ֭מֶת יֶהְגֶּ֣ה חִכִּ֑י וְתֹֽועֲבַ֖ת שְׂפָתַ֣י רֶֽשַׁע׃ 
<a target = '_blank' href='https://geulah.org.il/HaTanach/verse/?verse=166800'/> (8,8)</a> בְּצֶ֥דֶק כָּל־אִמְרֵי־פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃ 
<a target = '_blank' href='https://geulah.org.il/HaTanach/verse/?verse=166810'/> (8,9)</a> כֻּלָּ֣ם נְ֭כֹחִים לַמֵּבִ֑ין וִ֜ישָׁרִ֗ים לְמֹ֣צְאֵי דָֽעַת׃ 
<a target = '_blank' href='https://geulah.org.il/HaTanach/verse/?verse=166820'/> (8,10)</a> קְחוּ־מֽוּסָרִ֥י וְאַל־כָּ֑סֶף וְ֝דַ֗עַת מֵֽחָר֥וּץ נִבְחָֽר׃ 
<a target = '_blank' href='https://geulah.org.il/HaTanach/verse/?verse=166830'/> (8,11)</a> כִּֽי־טֹובָ֣ה חָ֭כְמָה מִפְּנִינִ֑ים וְכָל־חֲ֝פָצִ֗ים לֹ֣א יִֽשְׁווּ־בָֽהּ׃ 
<a target = '_blank' href='https://geulah.org.il/HaTanach/verse/?verse=166840'/> (8,12)</a> אֲנִ֣י חָ֭כְמָה שָׁכַ֣נְתִּי עָרְמָ֑ה וְדַ֖עַת מְזִמֹּ֣ות אֶמְצָֽא׃ 
<a target = '_blank' href='https://geulah.org.il/HaTanach/verse/?verse=166850'/> (8,13)</a> יִרְאַ֣ת יְהֹוָה֘ שְֽׂנֹ֪את רָ֥֫ע גֵּ֘אָ֤ה וְגָאֹ֨ון ׀ וְדֶ֣רֶךְ רָ֭ע וּפִ֨י תַהְפֻּכֹ֬ות שָׂנֵֽאתִי׃ 
<a target = '_blank' href='https://geulah.org.il/HaTanach/verse/?verse=166860'/> (8,14)</a> לִֽי־עֵ֭צָה וְתֽוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃ 
<a target = '_blank' href='https://geulah.org.il/HaTanach/verse/?verse=166870'/> (8,15)</a> בִּ֭י מְלָכִ֣ים יִמְלֹ֑כוּ וְ֝רֹזְנִ֗ים יְחֹ֣וקְקוּ צֶֽדֶק׃ 
<a target = '_blank' href='https://geulah.org.il/HaTanach/verse/?verse=166880'/> (8,16)</a> בִּ֭י שָׂרִ֣ים יָשׂ֑רוּ וּ֜נְדִיבִ֗ים כָּל־שֹׁ֥פְטֵי צֶֽדֶק׃ 
<a target = '_blank' href='https://geulah.org.il/HaTanach/verse/?verse=166890'/> (8,17)</a> אֲ֭נִי אֹֽהֲבַ֣יה֯ אֵהָ֑ב וּ֝מְשַֽׁחֲרַ֗י יִמְצָאֻֽנְנִי׃ 
<a target = '_blank' href='https://geulah.org.il/HaTanach/verse/?verse=166900'/> (8,18)</a> עֽשֶׁר־וְכָבֹ֥וד אִתִּ֑י הֹ֥ון עָ֝תֵ֗ק וּצְדָקָֽה׃ 
<a target = '_blank' href='https://geulah.org.il/HaTanach/verse/?verse=166910'/> (8,19)</a> טֹ֣וב פִּ֭רְיִי מֵֽחָר֣וּץ וּמִפָּ֑ז וּ֝תְבֽוּאָתִ֗י מִכֶּ֥סֶף נִבְחָֽר׃ 
<a target = '_blank' href='https://geulah.org.il/HaTanach/verse/?verse=166920'/> (8,20)</a> בְּאֹ֣רַח צְדָקָ֣ה אֲהַלֵּ֑ך בְּ֝תֹ֗וךְ נְתִיבֹ֥ות מִשְׁפָּֽט׃ 
<a target = '_blank' href='https://geulah.org.il/HaTanach/verse/?verse=166930'/> (8,21)</a> לְהַנְחִ֖יל אֹֽהֲבַ֥י ׀ יֵ֑שׁ וְאֹֽצְרֹ֖תֵיהֶ֣ם אֲמַלֵּֽא׃ ײ 
<a target = '_blank' href='https://geulah.org.il/HaTanach/verse/?verse=166940'/> (8,22)</a> יְֽהֹוָ֗ה קָ֭נָנִי רֵאשִׁ֣ית דַּרְכֹּ֑ו קֶ֖דֶם מִפְעָלָ֣יו מֵאָֽז׃ 
<a target = '_blank' href='https://geulah.org.il/HaTanach/verse/?verse=166950'/> (8,23)</a> מֵ֭עֹולָם נִסַּ֥כְתִּי מֵרֹ֗אשׁ מִקַּדְמֵי־אָֽרֶץ׃ 
<a target = '_blank' href='https://geulah.org.il/HaTanach/verse/?verse=166960'/> (8,24)</a> בְּאֵֽין־תְּהֹמֹ֥ות חֹולָ֑לְתִּי בְּאֵ֥ין מַ֝עְיָנֹ֗ות נִכְבַּדֵּי־מָֽיִם׃ 
<a target = '_blank' href='https://geulah.org.il/HaTanach/verse/?verse=166970'/> (8,25)</a> בְּטֶ֣רֶם הָרִ֣ים הָטְבָּ֑עוּ לִפְנֵ֖י גְבָעֹ֣ות חֹולָֽלְתִּי׃ 
<a target = '_blank' href='https://geulah.org.il/HaTanach/verse/?verse=166980'/> (8,26)</a> עַד־לֹ֣א עָ֭שָׂה אֶ֣רֶץ וְחוּצֹ֑ות וְ֝רֹ֗אשׁ עָפְרֹ֥ות תֵּבֵֽל׃ 
<a target = '_blank' href='https://geulah.org.il/HaTanach/verse/?verse=166990'/> (8,27)</a> בַּֽהֲכִינֹ֣ו שָׁ֭מַיִם שָׁ֣ם אָ֑נִי בְּחֻקֹּ֥ו ח֝֗וּג עַל־פְּנֵ֥י תְהֹֽום׃ 
<a target = '_blank' href='https://geulah.org.il/HaTanach/verse/?verse=167000'/> (8,28)</a> בְּאַמְּצֹ֣ו שְׁחָקִ֣ים מִמָּ֑עַל בַּֽ֝עֲזֹ֗וז עֵינֹ֥ות תְּהֹֽום׃ 
<a target = '_blank' href='https://geulah.org.il/HaTanach/verse/?verse=167010'/> (8,29)</a> בְּשׂ֘וּמֹ֤ו לַיָּ֨ם ׀ חֻקֹּ֗ו וּ֭מַיִם לֹ֣א יַֽעַבְרוּ־פִ֑יו בְּ֝חוּקֹ֗ו מֹ֣וסְדֵי אָֽרֶץ׃ 
<a target = '_blank' href='https://geulah.org.il/HaTanach/verse/?verse=167020'/> (8,30)</a> וָאֶֽהְיֶ֥ה אֶצְלֹ֗ו אָ֫מֹ֥ון וָאֶֽהְיֶ֣ה שַֽׁ֭עֲשׁוּעִים יֹ֣ום ׀ יֹ֑ום מְשַׂחֶ֖קֶת לְפָנָ֣יו בְּכָל־עֵֽת׃ 
<a target = '_blank' href='https://geulah.org.il/HaTanach/verse/?verse=167030'/> (8,31)</a> מְ֭שַׂחֶקֶת בְּתֵבֵ֣ל אַרְצֹ֑ו וְ֝שַֽׁעֲשֻׁעַ֗י אֶת־בְּנֵ֥י אָדָֽם׃ ײ 
<a target = '_blank' href='https://geulah.org.il/HaTanach/verse/?verse=167040'/> (8,32)</a> וְעַתָּ֣ה בָ֭נִים שִׁמְעוּ־לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃ 
<a target = '_blank' href='https://geulah.org.il/HaTanach/verse/?verse=167050'/> (8,33)</a> שִׁמְע֖וּ מוּסָ֥ר וַֽחֲכָ֗מוּ וְאַל־תִּפְרָֽעוּ׃ 
<a target = '_blank' href='https://geulah.org.il/HaTanach/verse/?verse=167060'/> (8,34)</a> אַֽשְׁרֵ֥י אָדָם֗ שֹׁמֵ֪עַ֫ לִ֥י לִשְׁקֹ֣ד עַל־דַּ֭לְתֹתַי יֹ֣ום ׀ יֹ֑ום לִ֝שְׁמֹ֗ר מְזוּזֹ֥ת פְּתָחָֽי׃ 
<a target = '_blank' href='https://geulah.org.il/HaTanach/verse/?verse=167070'/> (8,35)</a> כִּ֣י מֹ֭צְאִי מָצָ֣אי֯ חַיִּ֑ים וַיָּ֥פֶק רָ֝צֹ֗ון מֵֽיְהֹוָֽה׃ 
<a target = '_blank' href='https://geulah.org.il/HaTanach/verse/?verse=167080'/> (8,36)</a> וְ֭חֹֽטְאִי חֹמֵ֣ס נַפְשֹׁ֑ו כָּל־מְ֝שַׂנְאַ֗י אָ֣הֲבוּ מָֽוֶת׃ ײ 
<a target = '_blank' href='https://geulah.org.il/HaTanach/verse/?verse=167090'/> (9,1)</a> חָ֭כְמֹות בָּֽנְתָ֣ה בֵיתָ֑הּ חָֽצְבָ֖ה עַמּוּדֶ֣יהָ שִׁבְעָֽה׃ 
<a target = '_blank' href='https://geulah.org.il/HaTanach/verse/?verse=167100'/> (9,2)</a> טָֽבְחָ֣ה טִ֭בְחָהּ מָֽסְכָ֣ה יֵינָ֑הּ אַ֝֗ף עָֽרְכָ֥ה שֻׁלְחָנָֽהּ׃ 
<a target = '_blank' href='https://geulah.org.il/HaTanach/verse/?verse=167110'/> (9,3)</a> שָֽׁלְחָ֣ה נַֽעֲרֹתֶ֣יהָ תִקְרָ֑א עַל־גַּ֝פֵּי מְרֹ֣מֵי קָֽרֶת׃ 
<a target = '_blank' href='https://geulah.org.il/HaTanach/verse/?verse=167120'/> (9,4)</a> מִי־פֶ֭תִי יָסֻ֣ר הֵ֑נָּה חֲסַר־לֵ֝֗ב אָ֣מְרָה לֹּֽו׃ 
<a target = '_blank' href='https://geulah.org.il/HaTanach/verse/?verse=167130'/> (9,5)</a> לְ֭כוּ לַֽחֲמ֣וּ בְֽלַחֲמִ֑י וּ֝שְׁת֗וּ בְּיַ֣יִן מָסָֽכְתִּי׃ 
<a target = '_blank' href='https://geulah.org.il/HaTanach/verse/?verse=167140'/> (9,6)</a> עִזְב֣וּ פְתָאִ֣֯ים וִֽחְי֑וּ וְ֝אִשְׁר֗וּ בְּדֶ֣רֶךְ בִּינָֽה׃ 
<a target = '_blank' href='https://geulah.org.il/HaTanach/verse/?verse=167150'/> (9,7)</a> יֹ֤סֵֽר ׀ לֵ֗ץ לֹקֵ֣חַ לֹ֣ו קָלֹ֑ון וּמֹוכִ֖יחַ לְרָשָׁ֣ע מוּמֹֽו׃ 
<a target = '_blank' href='https://geulah.org.il/HaTanach/verse/?verse=167160'/> (9,8)</a> אַל־תֹּ֣וכַח לֵ֭ץ פֶּן־יִשְׂנָאֶ֑ךָּ הֹוכַ֥ח לְ֝חָכָ֗ם וְיֶֽאֱהָבֶֽךָּ׃ 
<a target = '_blank' href='https://geulah.org.il/HaTanach/verse/?verse=167170'/> (9,9)</a> תֵּ֣ן לְ֭חָכָם וְיֶחְכַּ֣ם עֹ֑וד הֹודַ֥ע לְ֝צַדִּ֗יק וְיֹ֣וסֶף לֶֽקַח׃ 
<a target = '_blank' href='https://geulah.org.il/HaTanach/verse/?verse=167180'/> (9,10)</a> תְּחִלַּ֣ת חָ֭כְמָה יִרְאַ֣ת יְהֹוָ֑ה וְדַ֖עַת קְדשִׁ֣ים בִּינָֽה׃ 
<a target = '_blank' href='https://geulah.org.il/HaTanach/verse/?verse=167190'/> (9,11)</a> כִּי־בִ֭י יִרְבּ֣וּ יָמֶ֑יךָ וְיֹוסִ֥יפוּ לְּ֝ךָ֗ שְׁנֹ֣ות חַיִּֽים׃ 
<a target = '_blank' href='https://geulah.org.il/HaTanach/verse/?verse=167200'/> (9,12)</a> אִם־חָ֭כַמְתָּ חָכַ֣מְתָּ לָּ֑ךְ וְ֝לַ֗צְתָּ לְבַדְּךָ֥ תִשָּֽׂא׃ 
<a target = '_blank' href='https://geulah.org.il/HaTanach/verse/?verse=167210'/> (9,13)</a> אֵ֣שֶׁת כְּ֭סִילוּת הֹֽמִיָּ֑ה פְּ֝תַיּ֗וּת וּבַל־יָֽדְעָה־מָּֽה׃ 
<a target = '_blank' href='https://geulah.org.il/HaTanach/verse/?verse=167220'/> (9,14)</a> וְ֭יָֽשְׁבָה לְפֶ֣תַח בֵּיתָ֑הּ עַל־כִּ֝סֵּ֗א מְרֹ֣מֵי קָֽרֶת׃ 
<a target = '_blank' href='https://geulah.org.il/HaTanach/verse/?verse=167230'/> (9,15)</a> לִ֭קְרֹא לְעֹ֣בְרֵי דָ֑רֶךְ הַ֝מְיַשְּׁרִ֗ים אֹֽרְחֹותָֽם׃ 
<a target = '_blank' href='https://geulah.org.il/HaTanach/verse/?verse=167240'/> (9,16)</a> מִי־פֶ֭תִי יָסֻ֣ר הֵ֑נָּה וַֽחֲסַר־לֵ֝֗ב וְאָ֣מְרָה לֹּֽו׃ 
<a target = '_blank' href='https://geulah.org.il/HaTanach/verse/?verse=167250'/> (9,17)</a> מַֽיִם־גְּנוּבִ֥ים יִמְתָּ֑קוּ וְלֶ֖חֶם סְתָרִ֣ים יִנְעָֽם׃ 
<a target = '_blank' href='https://geulah.org.il/HaTanach/verse/?verse=167260'/> (9,18)</a> וְלֹ֣א יָ֭דַע כִּֽי־רְפָאִ֣ים שָׁ֑ם בְּעִמְקֵ֖י שְׁאֹ֣ול קְרֻאֶֽיהָ׃ ײ 
<a target = '_blank' href='https://geulah.org.il/HaTanach/verse/?verse=167270'/> (10,1)</a> מִשְׁלֵ֗י שְׁלֹ֫מֹ֥ה בֵּ֣ן חָ֭כָם יְשַׂמַּח־אָ֑ב וּבֵ֥ן כְּ֝סִ֗יל תּוּגַ֥ת אִמֹּֽו׃ 
<a target = '_blank' href='https://geulah.org.il/HaTanach/verse/?verse=167280'/> (10,2)</a> לֹֽא־יֹ֭ועִילוּ אֹֽוצְרֹ֣ות רֶ֑שַׁע וּצְדָקָ֗ה תַּצִּ֥יל מִמָּֽוֶת׃ 
<a target = '_blank' href='https://geulah.org.il/HaTanach/verse/?verse=167290'/> (10,3)</a> לֹֽא־יַרְעִ֣יב יְ֭הֹוָה נֶ֣פֶשׁ צַדִּ֑יק וְהַוַּ֖ת רְשָׁעִ֣ים יֶהְדֹּֽף׃ 
<a target = '_blank' href='https://geulah.org.il/HaTanach/verse/?verse=167300'/> (10,4)</a> רָ֗אשׁ עֹשֶׂ֥ה כַף־רְמִיָּ֑ה וְיַ֖ד חָֽרוּצִ֣ים תַּֽעֲשִֽׁיר׃ 
<a target = '_blank' href='https://geulah.org.il/HaTanach/verse/?verse=167310'/> (10,5)</a> אֹגֵ֣ר בַּ֭קַּיִץ בֵּ֣ן מַשְׂכִּ֑יל נִרְדָּ֥ם בַּ֝קָּצִ֗יר בֵּ֣ן מֵבִֽישׁ׃ 
<a target = '_blank' href='https://geulah.org.il/HaTanach/verse/?verse=167320'/> (10,6)</a> בְּ֭רָכֹות לְרֹ֣אשׁ צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃ 
<a target = '_blank' href='https://geulah.org.il/HaTanach/verse/?verse=167330'/> (10,7)</a> זֵ֣כֶר צַ֭דִּיק לִבְרָכָ֑ה וְשֵׁ֖ם רְשָׁעִ֣ים יִרְקָֽב׃ 
<a target = '_blank' href='https://geulah.org.il/HaTanach/verse/?verse=167340'/> (10,8)</a> חֲכַם־לֵ֭ב יִקַּ֣ח מִצְוֹ֑ת וֶֽאֱוִ֥יל שְׂ֝פָתַ֗יִם יִלָּבֵֽט׃ 
<a target = '_blank' href='https://geulah.org.il/HaTanach/verse/?verse=167350'/> (10,9)</a> הֹולֵ֣ךְ בַּ֭תֹּום יֵ֣לֶךְ בֶּ֑טַח וּמְעַקֵּ֥שׁ דְּ֝רָכָ֗יו יִוָּדֵֽעַ׃ 
<a target = '_blank' href='https://geulah.org.il/HaTanach/verse/?verse=167360'/> (10,10)</a> קֹ֣רֵֽץ עַ֭יִן יִתֵּ֣ן עַצָּ֑בֶת וֶֽאֱוִ֥יל שְׂ֝פָתַ֗יִם יִלָּבֵֽט׃ 
<a target = '_blank' href='https://geulah.org.il/HaTanach/verse/?verse=167370'/> (10,11)</a> מְקֹ֣ור חַ֭יִּים פִּ֣י צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃ 
<a target = '_blank' href='https://geulah.org.il/HaTanach/verse/?verse=167380'/> (10,12)</a> שִׂ֭נְאָה תְּעֹרֵ֣ר מְדָנִ֑ים וְעַ֥ל כָּל־פְּ֝שָׁעִ֗ים תְּכַסֶּ֥ה אַֽהֲבָֽה׃ 
<a target = '_blank' href='https://geulah.org.il/HaTanach/verse/?verse=167390'/> (10,13)</a> בְּשִׂפְתֵ֣י נָ֭בֹון תִּמָּצֵ֣א חָכְמָ֑ה וְ֝שֵׁ֗בֶט לְגֵ֣ו חֲסַר־לֵֽב׃ 
<a target = '_blank' href='https://geulah.org.il/HaTanach/verse/?verse=167400'/> (10,14)</a> חֲכָמִ֥ים יִצְפְּנוּ־דָ֑עַת וּפִ֥י אֱ֝וִ֗יל מְחִתָּ֥ה קְרֹבָֽה׃ 
<a target = '_blank' href='https://geulah.org.il/HaTanach/verse/?verse=167410'/> (10,15)</a> הֹ֣ון עָ֭שִׁיר קִרְיַ֣ת עֻזֹּ֑ו מְחִתַּ֖ת דַּלִּ֣ים רֵישָֽׁם׃ 
<a target = '_blank' href='https://geulah.org.il/HaTanach/verse/?verse=167420'/> (10,16)</a> פְּעֻלַּ֣ת צַדִּ֣יק לְחַיִּ֑ים תְּבוּאַ֖ת רָשָׁ֣ע לְחַטָּֽאת׃ 
<a target = '_blank' href='https://geulah.org.il/HaTanach/verse/?verse=167430'/> (10,17)</a> אֹ֣רַח לְ֭חַיִּים שֹׁומֵ֣ר מוּסָ֑ר וְעֹזֵ֖ב תֹּוכַ֣חַת מַתְעֶֽה׃ 
<a target = '_blank' href='https://geulah.org.il/HaTanach/verse/?verse=167440'/> (10,18)</a> מְכַסֶּ֣ה שִׂ֭נְאָה שִׂפְתֵי־שָׁ֑קֶר וּמֹוצִ֥א דִ֝בָּ֗ה ה֣וּא כְסִֽיל׃ 
<a target = '_blank' href='https://geulah.org.il/HaTanach/verse/?verse=167450'/> (10,19)</a> בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע וְחֹושֵׂ֖ךְ שְׂפָתָ֣יו מַשְׂכִּֽיל׃ 
<a target = '_blank' href='https://geulah.org.il/HaTanach/verse/?verse=167460'/> (10,20)</a> כֶּ֣סֶף נִ֭בְחָר לְשֹׁ֣ון צַדִּ֑יק לֵ֖ב רְשָׁעִ֣ים כִּמְעָֽט׃ 
<a target = '_blank' href='https://geulah.org.il/HaTanach/verse/?verse=167470'/> (10,21)</a> שִׂפְתֵ֣י צַ֭דִּיק יִרְע֣וּ רַבִּ֑ים וֶֽ֝אֱוִילִ֗ים בַּֽחֲסַר־לֵ֥ב יָמֽוּתוּ׃ 
<a target = '_blank' href='https://geulah.org.il/HaTanach/verse/?verse=167480'/> (10,22)</a> בִּרְכַּ֣ת יְ֭הֹוָה הִ֣יא תַֽעֲשִׁ֑יר וְלֹ֥א יֹ֜וסִ֗ף עֶ֣צֶב עִמָּֽהּ׃ 
<a target = '_blank' href='https://geulah.org.il/HaTanach/verse/?verse=167490'/> (10,23)</a> כִּשְׂחֹ֣וק לִ֭כְסִיל עֲשֹׂ֣ות זִמָּ֑ה וְ֝חָכְמָ֗ה לְאִ֣ישׁ תְּבוּנָֽה׃ 
<a target = '_blank' href='https://geulah.org.il/HaTanach/verse/?verse=167500'/> (10,24)</a> מְגֹורַ֣ת רָ֭שָׁע הִ֣יא תְבֹואֶ֑נּוּ וְתַאֲוַ֖ת צַדִּיקִ֣ים יִתֵּֽן׃ 
<a target = '_blank' href='https://geulah.org.il/HaTanach/verse/?verse=167510'/> (10,25)</a> כַּֽעֲבֹ֣ור ס֭וּפָה וְאֵ֣ין רָשָׁ֑ע וְ֝צַדִּ֗יק יְסֹ֣וד עֹולָֽם׃ 
<a target = '_blank' href='https://geulah.org.il/HaTanach/verse/?verse=167520'/> (10,26)</a> כַּחֹ֤מֶץ ׀ לַשִּׁנַּ֗יִם וְכֶֽעָשָׁ֥ן לָֽעֵינָ֑יִם כֵּ֥ן הֶֽ֝עָצֵ֗ל לְשֹֽׁלְחָֽיו׃ 
<a target = '_blank' href='https://geulah.org.il/HaTanach/verse/?verse=167530'/> (10,27)</a> יִרְאַ֣ת יְ֭הֹוָה תֹּוסִ֣יף יָמִ֑ים וּשְׁנֹ֖ות רְשָׁעִ֣ים תִּקְצֹֽרְנָֽה׃ 
<a target = '_blank' href='https://geulah.org.il/HaTanach/verse/?verse=167540'/> (10,28)</a> תֹּוחֶ֣לֶת צַדִּיקִ֣ים שִׂמְחָ֑ה וְתִקְוַ֖ת רְשָׁעִ֣ים תֹּאבֵֽד׃ 
<a target = '_blank' href='https://geulah.org.il/HaTanach/verse/?verse=167550'/> (10,29)</a> מָעֹ֣ז לַ֭תֹּם דֶּ֣רֶךְ יְהֹוָ֑ה וּ֝מְחִתָּ֗ה לְפֹ֣עֲלֵי אָֽוֶן׃ 
<a target = '_blank' href='https://geulah.org.il/HaTanach/verse/?verse=167560'/> (10,30)</a> צַ֭דִּיק לְעֹולָ֣ם בַּל־יִמֹּ֑וט וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃ 
<a target = '_blank' href='https://geulah.org.il/HaTanach/verse/?verse=167570'/> (10,31)</a> פִּֽי־צַ֭דִּיק יָנ֣וּב חָכְמָ֑ה וּלְשֹׁ֥ון תַּ֝הְפֻּכֹ֗ות תִּכָּרֵֽת׃ 
<a target = '_blank' href='https://geulah.org.il/HaTanach/verse/?verse=167580'/> (10,32)</a> שִׂפְתֵ֣י צַ֭דִּיק יֵֽדְע֣וּן רָצֹ֑ון וּפִ֥י רְ֝שָׁעִ֗ים תַּהְפֻּכֹֽות׃ ײ 
<a target = '_blank' href='https://geulah.org.il/HaTanach/verse/?verse=167590'/> (11,1)</a> מֹֽאזְנֵ֣י מִ֭רְמָה תֹּֽועֲבַ֣ת יְהֹוָ֑ה וְאֶ֖בֶן שְׁלֵמָ֣ה רְצֹונֹֽו׃ 
<a target = '_blank' href='https://geulah.org.il/HaTanach/verse/?verse=167600'/> (11,2)</a> בָּ֣א זָ֭דֹון וַיָּבֹ֣א קָלֹ֑ון וְֽאֶת־צְנוּעִ֥ים חָכְמָֽה׃ 
<a target = '_blank' href='https://geulah.org.il/HaTanach/verse/?verse=167610'/> (11,3)</a> תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בֹּֽגְדִ֣ים וְ֯שָׁדֵּֽם׃ 
<a target = '_blank' href='https://geulah.org.il/HaTanach/verse/?verse=167620'/> (11,4)</a> לֹֽא־יֹועִ֣יל הֹ֭ון בְּיֹ֣ום עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃ 
<a target = '_blank' href='https://geulah.org.il/HaTanach/verse/?verse=167630'/> (11,5)</a> צִדְקַ֣ת תָּ֭מִים תְּיַשֵּׁ֣ר דַּרְכֹּ֑ו וּ֝בְרִשְׁעָתֹ֗ו יִפֹּ֥ל רָשָֽׁע׃ 
<a target = '_blank' href='https://geulah.org.il/HaTanach/verse/?verse=167640'/> (11,6)</a> צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּֽגְדִ֥ים יִלָּכֵֽדוּ׃ 
<a target = '_blank' href='https://geulah.org.il/HaTanach/verse/?verse=167650'/> (11,7)</a> בְּמֹ֤ות אָדָ֣ם רָ֭שָׁע תֹּאבַ֣ד תִּקְוָ֑ה וְתֹוחֶ֖לֶת אֹונִ֣ים אָבָֽדָה׃ 
<a target = '_blank' href='https://geulah.org.il/HaTanach/verse/?verse=167660'/> (11,8)</a> צַ֭דִּיק מִצָּרָ֣ה נֶֽחֱלָ֑ץ וַיָּבֹ֖א רָשָׁ֣ע תַּחְתָּֽיו׃ 
<a target = '_blank' href='https://geulah.org.il/HaTanach/verse/?verse=167670'/> (11,9)</a> בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵֽחָלֵֽצוּ׃ 
<a target = '_blank' href='https://geulah.org.il/HaTanach/verse/?verse=167680'/> (11,10)</a> בְּט֣וּב צַ֭דִּיקִים תַּֽעֲלֹ֣ץ קִרְיָ֑ה וּבַֽאֲבֹ֖ד רְשָׁעִ֣ים רִנָּֽה׃ 
<a target = '_blank' href='https://geulah.org.il/HaTanach/verse/?verse=167690'/> (11,11)</a> בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּֽהָרֵֽס׃ 
<a target = '_blank' href='https://geulah.org.il/HaTanach/verse/?verse=167700'/> (11,12)</a> בָּ֣ז לְרֵעֵ֣הוּ חֲסַר־לֵ֑ב וְאִ֖ישׁ תְּבוּנֹ֣ות יַֽחֲרִֽישׁ׃ 
<a target = '_blank' href='https://geulah.org.il/HaTanach/verse/?verse=167710'/> (11,13)</a> הֹולֵ֣ךְ רָ֭כִיל מְגַלֶּה־סֹּ֑וד וְנֶֽאֱמַן־ר֝֗וּחַ מְכַסֶּ֥ה דָבָֽר׃ 
<a target = '_blank' href='https://geulah.org.il/HaTanach/verse/?verse=167720'/> (11,14)</a> בְּאֵ֣ין תַּ֭חְבֻּלֹות יִפָּל־עָ֑ם וּ֝תְשׁוּעָ֗ה בְּרֹ֣ב יֹועֵֽץ׃ 
<a target = '_blank' href='https://geulah.org.il/HaTanach/verse/?verse=167730'/> (11,15)</a> רַ֣ע יֵ֭רֹועַ כִּי־עָ֣רַב זָ֑ר וְשׂנֵ֖א תֹֽוקְעִ֣ים בֹּוטֵֽחַ׃ 
<a target = '_blank' href='https://geulah.org.il/HaTanach/verse/?verse=167740'/> (11,16)</a> אֵ֣שֶׁת חֵ֭ן תִּתְמֹ֣ךְ כָּבֹ֑וד וְ֝עָֽרִיצִ֗ים יִתְמְכוּ־עֽשֶׁר׃ 
<a target = '_blank' href='https://geulah.org.il/HaTanach/verse/?verse=167750'/> (11,17)</a> גֹּמֵ֣ל נַ֭פְשֹׁו אִ֣ישׁ חָ֑סֶד וְעֹכֵ֥ר שְׁ֜אֵרֹ֗ו אַכְזָרִֽי׃ 
<a target = '_blank' href='https://geulah.org.il/HaTanach/verse/?verse=167760'/> (11,18)</a> רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃ 
<a target = '_blank' href='https://geulah.org.il/HaTanach/verse/?verse=167770'/> (11,19)</a> כֵּֽן־צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמֹותֹֽו׃ 
<a target = '_blank' href='https://geulah.org.il/HaTanach/verse/?verse=167780'/> (11,20)</a> תֹּֽועֲבַ֣ת יְ֭הֹוָה עִקְּשֵׁי־לֵ֑ב וּ֝רְצֹונֹ֗ו תְּמִ֣ימֵי דָֽרֶךְ׃ 
<a target = '_blank' href='https://geulah.org.il/HaTanach/verse/?verse=167790'/> (11,21)</a> יָ֣ד לְ֭יָד לֹא־יִנָּ֣קֶה רָ֑ע וְזֶ֖רַע צַדִּיקִ֣ים נִמְלָֽט׃ 
<a target = '_blank' href='https://geulah.org.il/HaTanach/verse/?verse=167800'/> (11,22)</a> נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃ 
<a target = '_blank' href='https://geulah.org.il/HaTanach/verse/?verse=167810'/> (11,23)</a> תַּֽאֲוַ֣ת צַ֭דִּיקִים אַךְ־טֹ֑וב תִּקְוַ֖ת רְשָׁעִ֣ים עֶבְרָֽה׃ 
<a target = '_blank' href='https://geulah.org.il/HaTanach/verse/?verse=167820'/> (11,24)</a> יֵ֣שׁ מְ֭פַזֵּר וְנֹוסָ֥ף עֹ֑וד וְחֹשֵׂ֥ךְ מִ֝יּ֗שֶׁר אַךְ־לְמַחְסֹֽור׃ 
<a target = '_blank' href='https://geulah.org.il/HaTanach/verse/?verse=167830'/> (11,25)</a> נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ה֥וּא יֹורֶֽא֯׃ 
<a target = '_blank' href='https://geulah.org.il/HaTanach/verse/?verse=167840'/> (11,26)</a> מֹ֣נֵֽעַ בָּ֭ר יִקְּבֻ֣הוּ לְאֹ֑ום וּ֝בְרָכָ֗ה לְרֹ֣אשׁ מַשְׁבִּֽיר׃ 
<a target = '_blank' href='https://geulah.org.il/HaTanach/verse/?verse=167850'/> (11,27)</a> שֹׁ֣חֵֽר טֹ֭וב יְבַקֵּ֣שׁ רָצֹ֑ון וְדֹרֵ֖שׁ רָעָ֣ה תְבֹואֶֽנּוּ׃ 
<a target = '_blank' href='https://geulah.org.il/HaTanach/verse/?verse=167860'/> (11,28)</a> בֹּוטֵ֣חַ בְּ֭עָשְׁרֹו ה֣וּא יִפֹּ֑ול וְ֝כֶֽעָלֶ֗ה צַדִּיקִ֥ים יִפְרָֽחוּ׃ 
<a target = '_blank' href='https://geulah.org.il/HaTanach/verse/?verse=167870'/> (11,29)</a> עֹכֵ֣ר בֵּ֭יתֹו יִנְחַל־ר֑וּחַ וְעֶ֥בֶד אֱ֝וִ֗יל לַֽחֲכַם־לֵֽב׃ 
<a target = '_blank' href='https://geulah.org.il/HaTanach/verse/?verse=167880'/> (11,30)</a> פְּרִ֣י צַ֭דִּיק עֵ֣ץ חַיִּ֑ים וְלֹקֵ֖חַ נְפָשֹׂ֣ות חָכָֽם׃ 
<a target = '_blank' href='https://geulah.org.il/HaTanach/verse/?verse=167890'/> (11,31)</a> הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־רָשָׁ֥ע וְחֹוטֵֽא׃ ײ 
<a target = '_blank' href='https://geulah.org.il/HaTanach/verse/?verse=167900'/> (12,1)</a> אֹהֵ֣ב מ֭וּסָר אֹ֣הֵֽב דָּ֑עַת וְשֹׂונֵ֖א תֹוכַ֣חַת בָּֽעַר׃ 
<a target = '_blank' href='https://geulah.org.il/HaTanach/verse/?verse=167910'/> (12,2)</a> טֹ֗וב יָפִ֣יק רָ֭צֹון מֵֽיְהֹוָ֑ה וְאִ֖ישׁ מְזִמֹּ֣ות יַרְשִֽׁעַ׃ 
<a target = '_blank' href='https://geulah.org.il/HaTanach/verse/?verse=167920'/> (12,3)</a> לֹֽא־יִכֹּ֣ון אָדָ֣ם בְּרֶ֑שַׁע וְשֹׁ֥רֶשׁ צַ֝דִּיקִ֗ים בַּל־יִמֹּֽוט׃ 
<a target = '_blank' href='https://geulah.org.il/HaTanach/verse/?verse=167930'/> (12,4)</a> אֵ֣שֶׁת חַ֭יִל עֲטֶ֣רֶת בַּעְלָ֑הּ וּכְרָקָ֖ב בְּעַצְמֹותָ֣יו מְבִישָֽׁה׃ 
<a target = '_blank' href='https://geulah.org.il/HaTanach/verse/?verse=167940'/> (12,5)</a> מַחְשְׁבֹ֣ות צַדִּיקִ֣ים מִשְׁפָּ֑ט תַּחְבֻּלֹ֖ות רְשָׁעִ֣ים מִרְמָֽה׃ 
<a target = '_blank' href='https://geulah.org.il/HaTanach/verse/?verse=167950'/> (12,6)</a> דִּבְרֵ֣י רְ֭שָׁעִים אֱרָב־דָּ֑ם וּפִ֥י יְ֝שָׁרִ֗ים יַצִּילֵֽם׃ 
<a target = '_blank' href='https://geulah.org.il/HaTanach/verse/?verse=167960'/> (12,7)</a> הָפֹ֣וךְ רְשָׁעִ֣ים וְאֵינָ֑ם וּבֵ֖ית צַדִּיקִ֣ים יַֽעֲמֹֽד׃ 
<a target = '_blank' href='https://geulah.org.il/HaTanach/verse/?verse=167970'/> (12,8)</a> לְפִ֣י־שִׂ֭כְלֹו יְהֻלַּל־אִ֑ישׁ וְנַֽעֲוֵה־לֵ֝֗ב יִֽהְיֶ֥ה לָבֽוּז׃ 
<a target = '_blank' href='https://geulah.org.il/HaTanach/verse/?verse=167980'/> (12,9)</a> טֹ֣וב נִ֭קְלֶה וְעֶ֣בֶד לֹ֑ו מִ֝מְּתַכַּבֵּ֗ד וַֽחֲסַר־לָֽחֶם׃ 
<a target = '_blank' href='https://geulah.org.il/HaTanach/verse/?verse=167990'/> (12,10)</a> יֹודֵ֣עַ צַ֭דִּיק נֶ֣פֶשׁ בְּהֶמְתֹּ֑ו וְרַֽחֲמֵ֥י רְ֝שָׁעִ֗ים אַכְזָרִֽי׃ 
<a target = '_blank' href='https://geulah.org.il/HaTanach/verse/?verse=168000'/> (12,11)</a> עֹבֵ֣ד אַ֭דְמָתֹו יִשְׂבַּֽע־לָ֑חֶם וּמְרַדֵּ֖ף רֵיקִ֣ים חֲסַר־לֵֽב׃ 
<a target = '_blank' href='https://geulah.org.il/HaTanach/verse/?verse=168010'/> (12,12)</a> חָמַ֣ד רָ֭שָׁע מְצֹ֣וד רָעִ֑ים וְשֹׁ֖רֶשׁ צַדִּיקִ֣ים יִתֵּֽן׃ 
<a target = '_blank' href='https://geulah.org.il/HaTanach/verse/?verse=168020'/> (12,13)</a> בְּפֶ֣שַׁע שְׂ֭פָתַיִם מֹוקֵ֣שׁ רָ֑ע וַיֵּצֵ֖א מִצָּרָ֣ה צַדִּֽיק׃ 
<a target = '_blank' href='https://geulah.org.il/HaTanach/verse/?verse=168030'/> (12,14)</a> מִפְּרִ֣י פִי־אִ֭ישׁ יִשְׂבַּע־טֹ֑וב וּגְמ֥וּל יְדֵי־אָ֝דָ֗ם יָשִׁ֥ו֯ב לֹֽו׃ 
<a target = '_blank' href='https://geulah.org.il/HaTanach/verse/?verse=168040'/> (12,15)</a> דֶּ֣רֶךְ אֱ֭וִיל יָשָׁ֣ר בְּעֵינָ֑יו וְשֹׁמֵ֖עַ לְעֵצָ֣ה חָכָֽם׃ 
<a target = '_blank' href='https://geulah.org.il/HaTanach/verse/?verse=168050'/> (12,16)</a> אֱוִ֗יל בַּ֭יֹּום יִוָּדַ֣ע כַּעְסֹ֑ו וְכֹסֶ֖ה קָלֹ֣ון עָרֽוּם׃ 
<a target = '_blank' href='https://geulah.org.il/HaTanach/verse/?verse=168060'/> (12,17)</a> יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד שְׁקָרִ֣ים מִרְמָֽה׃ 
<a target = '_blank' href='https://geulah.org.il/HaTanach/verse/?verse=168070'/> (12,18)</a> יֵ֣שׁ בֹּ֭וטֶה כְּמַדְקְרֹ֣ות חָ֑רֶב וּלְשֹׁ֖ון חֲכָמִ֣ים מַרְפֵּֽא׃ 
<a target = '_blank' href='https://geulah.org.il/HaTanach/verse/?verse=168080'/> (12,19)</a> שְֽׂפַת־אֱ֭מֶת תִּכֹּ֣ון לָעַ֑ד וְעַד־אַ֝רְגִּ֗יעָה לְשֹׁ֣ון שָֽׁקֶר׃ 
<a target = '_blank' href='https://geulah.org.il/HaTanach/verse/?verse=168090'/> (12,20)</a> מִ֭רְמָה בְּלֶב־חֹֽרְשֵׁי־רָ֑ע וּלְיֹֽעֲצֵ֖י שָׁלֹ֣ום שִׂמְחָֽה׃ 
<a target = '_blank' href='https://geulah.org.il/HaTanach/verse/?verse=168100'/> (12,21)</a> לֹֽא־יְאֻנֶּ֣ה לַצַּדִּ֣יק כָּל־אָ֑וֶן וּ֝רְשָׁעִ֗ים מָ֣לְאוּ רָֽע׃ 
<a target = '_blank' href='https://geulah.org.il/HaTanach/verse/?verse=168110'/> (12,22)</a> תֹּֽועֲבַ֣ת יְ֭הֹוָה שִׂפְתֵי־שָׁ֑קֶר וְעֹשֵׂ֖י אֱמוּנָ֣ה רְצֹונֹֽו׃ 
<a target = '_blank' href='https://geulah.org.il/HaTanach/verse/?verse=168120'/> (12,23)</a> אָדָ֣ם עָ֭רוּם כֹּ֣סֶה דָּ֑עַת וְלֵ֥ב כְּ֝סִילִ֗ים יִקְרָ֥א אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168130'/> (12,24)</a> יַד־חָרוּצִ֥ים תִּמְשֹׁ֑ול וּ֝רְמִיָּ֗ה תִּֽהְיֶ֥ה לָמַֽס׃ 
<a target = '_blank' href='https://geulah.org.il/HaTanach/verse/?verse=168140'/> (12,25)</a> דְּאָגָ֣ה בְלֶב־אִ֣ישׁ יַשְׁחֶ֑נָּה וְדָבָ֖ר טֹ֣וב יְשַׂמְּחֶֽנָּה׃ 
<a target = '_blank' href='https://geulah.org.il/HaTanach/verse/?verse=168150'/> (12,26)</a> יָתֵ֣ר מֵֽרֵעֵ֣הוּ צַדִּ֑יק וְדֶ֖רֶךְ רְשָׁעִ֣ים תַּתְעֵֽם׃ 
<a target = '_blank' href='https://geulah.org.il/HaTanach/verse/?verse=168160'/> (12,27)</a> לֹֽא־יַֽחֲרֹ֣ךְ רְמִיָּ֣ה צֵידֹ֑ו וְהֹֽון־אָדָ֖ם יָקָ֣ר חָרֽוּץ׃ 
<a target = '_blank' href='https://geulah.org.il/HaTanach/verse/?verse=168170'/> (12,28)</a> בְּאֹ֣רַח צְדָקָ֣ה חַיִּ֑ים וְדֶ֖רֶךְ נְתִיבָ֣ה֯ אַל־מָֽוֶת׃ ײ 
<a target = '_blank' href='https://geulah.org.il/HaTanach/verse/?verse=168180'/> (13,1)</a> בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹֽא־שָׁמַ֥ע גְּעָרָֽה׃ 
<a target = '_blank' href='https://geulah.org.il/HaTanach/verse/?verse=168190'/> (13,2)</a> מִפְּרִ֣י פִי־אִ֭ישׁ יֹ֣אכַל טֹ֑וב וְנֶ֖פֶשׁ בֹּֽגְדִ֣ים חָמָֽס׃ 
<a target = '_blank' href='https://geulah.org.il/HaTanach/verse/?verse=168200'/> (13,3)</a> נֹצֵ֣ר פִּ֭יו שֹׁמֵ֣ר נַפְשֹׁ֑ו פֹּשֵׂ֥ק שְׂ֝פָתָ֗יו מְחִתָּה־לֹּֽו׃ 
<a target = '_blank' href='https://geulah.org.il/HaTanach/verse/?verse=168210'/> (13,4)</a> מִתְאַוָּ֣ה וָ֭אַיִן נַפְשֹׁ֣ו עָצֵ֑ל וְנֶ֖פֶשׁ חָֽרֻצִ֣ים תְּדֻשָּֽׁן׃ 
<a target = '_blank' href='https://geulah.org.il/HaTanach/verse/?verse=168220'/> (13,5)</a> דְּבַר־שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע יַבְאִ֥ישׁ וְיַחְפִּֽיר׃ 
<a target = '_blank' href='https://geulah.org.il/HaTanach/verse/?verse=168230'/> (13,6)</a> צְ֭דָקָה תִּצֹּ֣ר תָּם־דָּ֑רֶךְ וְ֝רִשְׁעָ֗ה תְּסַלֵּ֥ף חַטָּֽאת׃ 
<a target = '_blank' href='https://geulah.org.il/HaTanach/verse/?verse=168240'/> (13,7)</a> יֵ֣שׁ מִ֭תְעַשֵּׁר וְאֵ֣ין כֹּ֑ל מִ֝תְרֹושֵׁ֗שׁ וְהֹ֣ון רָֽב׃ 
<a target = '_blank' href='https://geulah.org.il/HaTanach/verse/?verse=168250'/> (13,8)</a> כֹּ֣פֶר נֶֽפֶשׁ־אִ֣ישׁ עָשְׁרֹ֑ו וְ֝רָ֗שׁ לֹֽא־שָׁמַ֥ע גְּעָרָֽה׃ 
<a target = '_blank' href='https://geulah.org.il/HaTanach/verse/?verse=168260'/> (13,9)</a> אֹֽור־צַדִּיקִ֥ים יִשְׂמָ֑ח וְנֵ֖ר רְשָׁעִ֣ים יִדְעָֽךְ׃ 
<a target = '_blank' href='https://geulah.org.il/HaTanach/verse/?verse=168270'/> (13,10)</a> רַק־בְּ֭זָדֹון יִתֵּ֣ן מַצָּ֑ה וְאֶת־נֹ֖ועָצִ֣ים חָכְמָֽה׃ 
<a target = '_blank' href='https://geulah.org.il/HaTanach/verse/?verse=168280'/> (13,11)</a> הֹ֭ון מֵהֶ֣בֶל יִמְעָ֑ט וְקֹבֵ֖ץ עַל־יָ֣ד יַרְבֶּֽה׃ 
<a target = '_blank' href='https://geulah.org.il/HaTanach/verse/?verse=168290'/> (13,12)</a> תֹּוחֶ֣לֶת מְ֭מֻשָּׁכָה מַ֣חֲלָה לֵ֑ב וְעֵ֥ץ חַ֝יִּ֗ים תַּֽאֲוָ֥ה בָאָֽה׃ 
<a target = '_blank' href='https://geulah.org.il/HaTanach/verse/?verse=168300'/> (13,13)</a> בָּ֣ז לְ֭דָבָר יֵחָ֣בֶל לֹ֑ו וִירֵ֥א מִ֝צְוָ֗ה ה֣וּא יְשֻׁלָּֽם׃ 
<a target = '_blank' href='https://geulah.org.il/HaTanach/verse/?verse=168310'/> (13,14)</a> תֹּורַ֣ת חָ֭כָם מְקֹ֣ור חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ 
<a target = '_blank' href='https://geulah.org.il/HaTanach/verse/?verse=168320'/> (13,15)</a> שֵֽׂכֶל־טֹ֭וב יִתֶּן־חֵ֑ן וְדֶ֖רֶךְ בֹּֽגְדִ֣ים אֵיתָֽן׃ 
<a target = '_blank' href='https://geulah.org.il/HaTanach/verse/?verse=168330'/> (13,16)</a> כָּל־עָ֭רוּם יַֽעֲשֶׂ֣ה בְדָ֑עַת וּ֝כְסִ֗יל יִפְרֹ֥שׂ אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168340'/> (13,17)</a> מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר אֱמוּנִ֣ים מַרְפֵּֽא׃ 
<a target = '_blank' href='https://geulah.org.il/HaTanach/verse/?verse=168350'/> (13,18)</a> רֵ֣ישׁ וְ֭קָלֹון פֹּורֵ֣עַ מוּסָ֑ר וְשֹׁמֵ֖ר תֹּוכַ֣חַת יְכֻבָּֽד׃ 
<a target = '_blank' href='https://geulah.org.il/HaTanach/verse/?verse=168360'/> (13,19)</a> תַּֽאֲוָ֣ה נִ֭הְיָה תֶּֽעֱרַ֣ב לְנָ֑פֶשׁ וְתֹֽועֲבַ֥ת כְּ֝סִילִ֗ים ס֣וּר מֵרָֽע׃ 
<a target = '_blank' href='https://geulah.org.il/HaTanach/verse/?verse=168370'/> (13,20)</a> הֹלֵ֣ו֯ךְ אֶת־חֲכָמִ֣ים וֶחְכָּ֑ם וְרֹעֶ֖ה כְסִילִ֣ים יֵרֹֽועַ׃ 
<a target = '_blank' href='https://geulah.org.il/HaTanach/verse/?verse=168380'/> (13,21)</a> חַ֭טָּאִים תְּרַדֵּ֣ף רָעָ֑ה וְאֶת־צַ֝דִּיקִ֗ים יְשַׁלֶּם־טֹֽוב׃ 
<a target = '_blank' href='https://geulah.org.il/HaTanach/verse/?verse=168390'/> (13,22)</a> טֹ֗וב יַנְחִ֥יל בְּנֵֽי־בָנִ֑ים וְצָפ֥וּן לַ֝צַּדִּ֗יק חֵ֣יל חֹוטֵֽא׃ 
<a target = '_blank' href='https://geulah.org.il/HaTanach/verse/?verse=168400'/> (13,23)</a> רָב־אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃ 
<a target = '_blank' href='https://geulah.org.il/HaTanach/verse/?verse=168410'/> (13,24)</a> חֹושֵׂ֣ךְ שִׁ֭בְטֹו שֹׂונֵ֣א בְנֹ֑ו וְ֝אֹֽהֲבֹ֗ו שִֽׁחֲרֹ֥ו מוּסָֽר׃ 
<a target = '_blank' href='https://geulah.org.il/HaTanach/verse/?verse=168420'/> (13,25)</a> צַדִּ֗יק אֹ֖כֵל לְשׂ֣בַע נַפְשֹׁ֑ו וּבֶ֖טֶן רְשָׁעִ֣ים תֶּחְסָֽר׃ ײ 
<a target = '_blank' href='https://geulah.org.il/HaTanach/verse/?verse=168430'/> (14,1)</a> חַכְמֹ֣ות נָ֭שִׁים בָּֽנְתָ֣ה בֵיתָ֑הּ וְ֝אִוֶּ֗לֶת בְּיָדֶ֥יהָ תֶֽהֶרְסֶֽנּוּ׃ 
<a target = '_blank' href='https://geulah.org.il/HaTanach/verse/?verse=168440'/> (14,2)</a> הֹולֵ֣ךְ בְּ֭יָשְׁרֹו יְרֵ֣א יְהֹוָ֑ה וּנְלֹ֖וז דְּרָכָ֣יו בֹּוזֵֽהוּ׃ 
<a target = '_blank' href='https://geulah.org.il/HaTanach/verse/?verse=168450'/> (14,3)</a> בְּֽפִי־אֱ֭וִיל חֹ֣טֶר גַּֽאֲוָ֑ה וְשִׂפְתֵ֥י חֲ֝כָמִ֗ים תִּשְׁמוּרֵֽם׃ 
<a target = '_blank' href='https://geulah.org.il/HaTanach/verse/?verse=168460'/> (14,4)</a> בְּאֵ֣ין אֲ֭לָפִים אֵב֣וּס בָּ֑ר וְרָב־תְּ֝בוּאֹ֗ות בְּכֹ֣חַ שֹֽׁור׃ 
<a target = '_blank' href='https://geulah.org.il/HaTanach/verse/?verse=168470'/> (14,5)</a> עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ כְּ֝זָבִ֗ים עֵ֣ד שָֽׁקֶר׃ 
<a target = '_blank' href='https://geulah.org.il/HaTanach/verse/?verse=168480'/> (14,6)</a> בִּקֶּשׁ־לֵ֣ץ חָ֭כְמָה וָאָ֑יִן וְדַ֖עַת לְנָבֹ֣ון נָקָֽל׃ 
<a target = '_blank' href='https://geulah.org.il/HaTanach/verse/?verse=168490'/> (14,7)</a> לֵ֣ךְ מִ֭נֶּגֶד לְאִ֣ישׁ כְּסִ֑יל וּבַל־יָ֝דַ֗עְתָּ שִׂפְתֵי־דָֽעַת׃ 
<a target = '_blank' href='https://geulah.org.il/HaTanach/verse/?verse=168500'/> (14,8)</a> חָכְמַ֣ת עָ֭רוּם הָבִ֣ין דַּרְכֹּ֑ו וְאִוֶּ֖לֶת כְּסִילִ֣ים מִרְמָֽה׃ 
<a target = '_blank' href='https://geulah.org.il/HaTanach/verse/?verse=168510'/> (14,9)</a> אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים רָצֹֽון׃ 
<a target = '_blank' href='https://geulah.org.il/HaTanach/verse/?verse=168520'/> (14,10)</a> לֵ֣ב יֹ֭ודֵעַ מָרַּ֣֯ת נַפְשֹׁ֑ו וּ֜בְשִׂמְחָתֹ֗ו לֹֽא־יִתְעָ֥רַב זָֽר׃ 
<a target = '_blank' href='https://geulah.org.il/HaTanach/verse/?verse=168530'/> (14,11)</a> בֵּ֣ית רְ֭שָׁעִים יִשָּׁמֵ֑ד וְאֹ֖הֶל יְשָׁרִ֣ים יַפְרִֽיחַ׃ 
<a target = '_blank' href='https://geulah.org.il/HaTanach/verse/?verse=168540'/> (14,12)</a> יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַֽחֲרִיתָ֗הּ דַּרְכֵי־מָֽוֶת׃ 
<a target = '_blank' href='https://geulah.org.il/HaTanach/verse/?verse=168550'/> (14,13)</a> גַּם־בִּשְׂחֹ֥ק יִכְאַב־לֵ֑ב וְ֜אַֽחֲרִיתָ֗הּ שִׂמְחָ֥ה תוּגָֽה׃ 
<a target = '_blank' href='https://geulah.org.il/HaTanach/verse/?verse=168560'/> (14,14)</a> מִדְּרָכָ֣יו יִ֭שְׂבַּע ס֣וּג לֵ֑ב וּ֝מֵֽעָלָ֗יו אִ֣ישׁ טֹֽוב׃ 
<a target = '_blank' href='https://geulah.org.il/HaTanach/verse/?verse=168570'/> (14,15)</a> פֶּ֭תִי יַֽאֲמִ֣ין לְכָל־דָּבָ֑ר וְ֝עָר֗וּם יָבִ֥ין לַֽאֲשֻׁרֹֽו׃ 
<a target = '_blank' href='https://geulah.org.il/HaTanach/verse/?verse=168580'/> (14,16)</a> חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל מִתְעַבֵּ֥ר וּבֹוטֵֽחַ׃ 
<a target = '_blank' href='https://geulah.org.il/HaTanach/verse/?verse=168590'/> (14,17)</a> קְֽצַר־אַ֭פַּיִם יַֽעֲשֶׂ֣ה אִוֶּ֑לֶת וְאִ֥ישׁ מְ֝זִמֹּ֗ות יִשָּׂנֵֽא׃ 
<a target = '_blank' href='https://geulah.org.il/HaTanach/verse/?verse=168600'/> (14,18)</a> נָֽחֲל֣וּ פְתָאִ֣֯ים אִוֶּ֑לֶת וַֽ֝עֲרוּמִ֗ים יַכְתִּ֥רוּ דָֽעַת׃ 
<a target = '_blank' href='https://geulah.org.il/HaTanach/verse/?verse=168610'/> (14,19)</a> שַׁ֣חוּ רָ֭עִים לִפְנֵ֣י טֹובִ֑ים וּ֝רְשָׁעִ֗ים עַל־שַֽׁעֲרֵ֥י צַדִּֽיק׃ 
<a target = '_blank' href='https://geulah.org.il/HaTanach/verse/?verse=168620'/> (14,20)</a> גַּם־לְ֭רֵעֵהוּ יִשָּׂ֣נֵא רָ֑שׁ וְאֹֽהֲבֵ֖י עָשִׁ֣יר רַבִּֽים׃ 
<a target = '_blank' href='https://geulah.org.il/HaTanach/verse/?verse=168630'/> (14,21)</a> בָּֽז־לְרֵעֵ֥הוּ חֹוטֵ֑א וּמְחֹונֵ֖ן עֲנָיִ֣֯ים אַשְׁרָֽיו׃ 
<a target = '_blank' href='https://geulah.org.il/HaTanach/verse/?verse=168640'/> (14,22)</a> הֲלֹ֣וא יִ֭תְעוּ חֹ֣רְשֵׁי רָ֑ע וְחֶ֥סֶד וֶֽ֝אֱמֶ֗ת חֹ֣רְשֵׁי טֹֽוב׃ 
<a target = '_blank' href='https://geulah.org.il/HaTanach/verse/?verse=168650'/> (14,23)</a> בְּכָל־עֶ֭צֶב יִֽהְיֶ֣ה מֹותָ֑ר וּדְבַ֥ר שְׂ֝פָתַ֗יִם אַ֣ךְ לְמַחְסֹֽור׃ 
<a target = '_blank' href='https://geulah.org.il/HaTanach/verse/?verse=168660'/> (14,24)</a> עֲטֶ֣רֶת חֲכָמִ֣ים עָשְׁרָ֑ם אִוֶּ֖לֶת כְּסִילִ֣ים אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168670'/> (14,25)</a> מַצִּ֣יל נְ֭פָשֹׁות עֵ֣ד אֱמֶ֑ת וְיָפִ֖חַ כְּזָבִ֣ים מִרְמָֽה׃ 
<a target = '_blank' href='https://geulah.org.il/HaTanach/verse/?verse=168680'/> (14,26)</a> בְּיִרְאַ֣ת יְ֭הֹוָה מִבְטַח־עֹ֑ז וּ֝לְבָנָ֗יו יִֽהְיֶ֥ה מַחְסֶֽה׃ 
<a target = '_blank' href='https://geulah.org.il/HaTanach/verse/?verse=168690'/> (14,27)</a> יִרְאַ֣ת יְ֭הֹוָה מְקֹ֣ור חַיִּ֑ים לָ֝ס֗וּר מִמֹּ֥וקְשֵׁי מָֽוֶת׃ 
<a target = '_blank' href='https://geulah.org.il/HaTanach/verse/?verse=168700'/> (14,28)</a> בְּרָב־עָ֥ם הַדְרַת־מֶ֑לֶךְ וּבְאֶ֥פֶס לְ֝אֹ֗ום מְחִתַּ֥ת רָזֹֽון׃ 
<a target = '_blank' href='https://geulah.org.il/HaTanach/verse/?verse=168710'/> (14,29)</a> אֶ֣רֶךְ אַ֭פַּיִם רַב־תְּבוּנָ֑ה וּקְצַר־ר֝֗וּחַ מֵרִ֥ים אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168720'/> (14,30)</a> חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב עֲצָמֹ֣ות קִנְאָֽה׃ 
<a target = '_blank' href='https://geulah.org.il/HaTanach/verse/?verse=168730'/> (14,31)</a> ע֣שֵׁ֥ק דָּ֭ל חֵרֵ֣ף עֹשֵׂ֑הוּ וּ֝מְכַבְּדֹ֗ו חֹנֵ֥ן אֶבְיֹֽון׃ 
<a target = '_blank' href='https://geulah.org.il/HaTanach/verse/?verse=168740'/> (14,32)</a> בְּ֭רָֽעָתֹו יִדָּחֶ֣ה רָשָׁ֑ע וְחֹסֶ֖ה בְמֹותֹ֣ו צַדִּֽיק׃ 
<a target = '_blank' href='https://geulah.org.il/HaTanach/verse/?verse=168750'/> (14,33)</a> בְּלֵ֣ב נָ֭בֹון תָּנ֣וּחַ חָכְמָ֑ה וּבְקֶ֥רֶב כְּ֝סִילִ֗ים תִּוָּדֵֽעַ׃ 
<a target = '_blank' href='https://geulah.org.il/HaTanach/verse/?verse=168760'/> (14,34)</a> צְ֭דָקָה תְרֹומֵ֣ם גֹּ֑וי וְחֶ֖סֶד לְאֻמִּ֣ים חַטָּֽאת׃ 
<a target = '_blank' href='https://geulah.org.il/HaTanach/verse/?verse=168770'/> (14,35)</a> רְֽצֹון־מֶ֭לֶךְ לְעֶ֣בֶד מַשְׂכִּ֑יל וְ֝עֶבְרָתֹ֗ו תִּֽהְיֶ֥ה מֵבִֽישׁ׃ ײ 
<a target = '_blank' href='https://geulah.org.il/HaTanach/verse/?verse=168780'/> (15,1)</a> מַֽעֲנֶה־רַּ֭ךְ יָשִׁ֣יב חֵמָ֑ה וּדְבַר־עֶ֝֗צֶב יַֽעֲלֶה־אָֽף׃ 
<a target = '_blank' href='https://geulah.org.il/HaTanach/verse/?verse=168790'/> (15,2)</a> לְשֹׁ֣ון חֲ֭כָמִים תֵּיטִ֣יב דָּ֑עַת וּפִ֥י כְ֝סִילִ֗ים יַבִּ֥יעַ אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168800'/> (15,3)</a> בְּכָל־מָ֭קֹום עֵינֵ֣י יְהֹוָ֑ה צֹ֝ופֹ֗ות רָעִ֥ים וְטֹובִֽים׃ 
<a target = '_blank' href='https://geulah.org.il/HaTanach/verse/?verse=168810'/> (15,4)</a> מַרְפֵּ֣א לָ֭שֹׁון עֵ֣ץ חַיִּ֑ים וְסֶ֥לֶף בָּ֝֗הּ שֶׁ֣בֶר בְּרֽוּחַ׃ 
<a target = '_blank' href='https://geulah.org.il/HaTanach/verse/?verse=168820'/> (15,5)</a> אֱוִ֗יל יִ֭נְאַץ מוּסַ֣ר אָבִ֑יו וְשֹׁמֵ֖ר תֹּוכַ֣חַת יַעְרִֽם׃ 
<a target = '_blank' href='https://geulah.org.il/HaTanach/verse/?verse=168830'/> (15,6)</a> בֵּ֣ית צַ֭דִּיק חֹ֣סֶן רָ֑ב וּבִתְבוּאַ֖ת רָשָׁ֣ע נֶעְכָּֽרֶת׃ 
<a target = '_blank' href='https://geulah.org.il/HaTanach/verse/?verse=168840'/> (15,7)</a> שִׂפְתֵ֣י חֲ֭כָמִים יְזָ֣רוּ דָ֑עַת וְלֵ֖ב כְּסִילִ֣ים לֹֽא־כֵֽן׃ 
<a target = '_blank' href='https://geulah.org.il/HaTanach/verse/?verse=168850'/> (15,8)</a> זֶ֣בַח רְ֭שָׁעִים תֹּֽועֲבַ֣ת יְהֹוָ֑ה וּתְפִלַּ֖ת יְשָׁרִ֣ים רְצֹונֹֽו׃ 
<a target = '_blank' href='https://geulah.org.il/HaTanach/verse/?verse=168860'/> (15,9)</a> תֹּֽועֲבַ֣ת יְ֭הֹוָה דֶּ֣רֶךְ רָשָׁ֑ע וּמְרַדֵּ֖ף צְדָקָ֣ה יֶאְהָֽב׃ 
<a target = '_blank' href='https://geulah.org.il/HaTanach/verse/?verse=168870'/> (15,10)</a> מוּסָ֣ר רָ֭ע לְעֹזֵ֣ב אֹ֑רַח שֹׂונֵ֖א תֹוכַ֣חַת יָמֽוּת׃ 
<a target = '_blank' href='https://geulah.org.il/HaTanach/verse/?verse=168880'/> (15,11)</a> שְׁאֹ֣ול וַֽ֭אֲבַדֹּון נֶ֣גֶד יְהֹוָ֑ה אַ֝֗ף כִּֽי־לִבֹּ֥ות בְּֽנֵי־אָדָֽם׃ 
<a target = '_blank' href='https://geulah.org.il/HaTanach/verse/?verse=168890'/> (15,12)</a> לֹֽא־יֶֽאֱהַב לֵ֭ץ הֹוכֵ֣חַ לֹ֑ו אֶל־חֲ֝כָמִ֗ים לֹ֣א יֵלֵֽךְ׃ 
<a target = '_blank' href='https://geulah.org.il/HaTanach/verse/?verse=168900'/> (15,13)</a> לֵ֣ב שָׂ֭מֵחַ יֵיטִ֣ב פָּנִ֑ים וּבְעַצְּבַת־לֵ֝֗ב ר֣וּחַ נְכֵאָֽה׃ 
<a target = '_blank' href='https://geulah.org.il/HaTanach/verse/?verse=168910'/> (15,14)</a> לֵ֣ב נָ֭בֹון יְבַקֶּשׁ־דָּ֑עַת וּפִ֥נ֯י כְ֝סִילִ֗ים יִרְעֶ֥ה אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=168920'/> (15,15)</a> כָּל־יְמֵ֣י עָנִ֣י רָעִ֑ים וְטֹֽוב־לֵ֝֗ב מִשְׁתֶּ֥ה תָמִֽיד׃ 
<a target = '_blank' href='https://geulah.org.il/HaTanach/verse/?verse=168930'/> (15,16)</a> טֹֽוב־מְ֭עַט בְּיִרְאַ֣ת יְהֹוָ֑ה מֵֽאֹוצָ֥ר רָ֝֗ב וּמְה֥וּמָה בֹֽו׃ 
<a target = '_blank' href='https://geulah.org.il/HaTanach/verse/?verse=168940'/> (15,17)</a> טֹ֤וב אֲרֻחַ֣ת יָ֭רָק וְאַֽהֲבָה־שָׁ֑ם מִשֹּׁ֥ור אָ֝ב֗וּס וְשִׂנְאָה־בֹֽו׃ 
<a target = '_blank' href='https://geulah.org.il/HaTanach/verse/?verse=168950'/> (15,18)</a> אִ֣ישׁ חֵ֭מָה יְגָרֶ֣ה מָדֹ֑ון וְאֶ֥רֶך אַ֝פַּ֗יִם יַשְׁקִ֥יט רִֽיב׃ 
<a target = '_blank' href='https://geulah.org.il/HaTanach/verse/?verse=168960'/> (15,19)</a> דֶּ֣רֶךְ עָ֭צֵל כִּמְשֻׂ֣כַת חָ֑דֶק וְאֹ֖רַח יְשָׁרִ֣ים סְלֻלָֽה׃ 
<a target = '_blank' href='https://geulah.org.il/HaTanach/verse/?verse=168970'/> (15,20)</a> בֵּ֣ן חָ֭כָם יְשַׂמַּח־אָ֑ב וּכְסִ֥יל אָ֝דָ֗ם בֹּוזֶ֥ה אִמֹּֽו׃ 
<a target = '_blank' href='https://geulah.org.il/HaTanach/verse/?verse=168980'/> (15,21)</a> אִ֭וֶּלֶת שִׂמְחָ֣ה לַֽחֲסַר־לֵ֑ב וְאִ֥ישׁ תְּ֝בוּנָ֗ה יְיַשֶּׁר־לָֽכֶת׃ 
<a target = '_blank' href='https://geulah.org.il/HaTanach/verse/?verse=168990'/> (15,22)</a> הָפֵ֣ר מַֽ֭חֲשָׁבֹות בְּאֵ֣ין סֹ֑וד וּבְרֹ֖ב יֹֽועֲצִ֣ים תָּקֽוּם׃ 
<a target = '_blank' href='https://geulah.org.il/HaTanach/verse/?verse=169000'/> (15,23)</a> שִׂמְחָ֣ה לָ֭אִישׁ בְּמַֽעֲנֵה־פִ֑יו וְדָבָ֖ר בְּעִתֹּ֣ו מַה־טֹּֽוב׃ 
<a target = '_blank' href='https://geulah.org.il/HaTanach/verse/?verse=169010'/> (15,24)</a> אֹ֣רַח חַ֭יִּים לְמַ֣עְלָה לְמַשְׂכִּ֑יל לְמַ֥עַן ס֝֗וּר מִשְּׁאֹ֥ול מָֽטָּה׃ 
<a target = '_blank' href='https://geulah.org.il/HaTanach/verse/?verse=169020'/> (15,25)</a> בֵּ֣ית גֵּ֭אִים יִסַּ֣ח ׀ יְהֹוָ֑ה וְ֝יַצֵּ֗ב גְּב֣וּל אַלְמָנָֽה׃ 
<a target = '_blank' href='https://geulah.org.il/HaTanach/verse/?verse=169030'/> (15,26)</a> תֹּֽועֲבַ֣ת יְ֭הֹוָה מַחְשְׁבֹ֣ות רָ֑ע וּ֝טְהֹרִ֗ים אִמְרֵי־נֹֽעַם׃ 
<a target = '_blank' href='https://geulah.org.il/HaTanach/verse/?verse=169040'/> (15,27)</a> עֹכֵ֣ר בֵּ֭יתֹו בֹּוצֵ֣עַ בָּ֑צַע וְשֹׂונֵ֖א מַתָּנֹ֣ת יִחְיֶֽה׃ 
<a target = '_blank' href='https://geulah.org.il/HaTanach/verse/?verse=169050'/> (15,28)</a> לֵ֣ב צַ֭דִּיק יֶהְגֶּ֣ה לַֽעֲנֹ֑ות וּפִ֥י רְ֝שָׁעִ֗ים יַבִּ֥יעַ רָעֹֽות׃ 
<a target = '_blank' href='https://geulah.org.il/HaTanach/verse/?verse=169060'/> (15,29)</a> רָחֹ֣וק יְ֭הֹוָה מֵֽרְשָׁעִ֑ים וּתְפִלַּ֖ת צַדִּיקִ֣ים יִשְׁמָֽע׃ 
<a target = '_blank' href='https://geulah.org.il/HaTanach/verse/?verse=169070'/> (15,30)</a> מְאֹֽור־עֵ֭ינַיִם יְשַׂמַּֽח־לֵ֑ב שְׁמוּעָ֥ה טֹ֝ובָ֗ה תְּדַשֶּׁן־עָֽצֶם׃ 
<a target = '_blank' href='https://geulah.org.il/HaTanach/verse/?verse=169080'/> (15,31)</a> אֹ֣זֶן שֹׁ֖מַעַת תֹּוכַ֣חַת חַיִּ֑ים בְּקֶ֖רֶב חֲכָמִ֣ים תָּלִֽין׃ 
<a target = '_blank' href='https://geulah.org.il/HaTanach/verse/?verse=169090'/> (15,32)</a> פֹּורֵ֣עַ מ֖וּסָר מֹואֵ֣ס נַפְשֹׁ֑ו וְשֹׁומֵ֥עַ תֹּ֝וכַ֗חַת קֹ֣ונֶה לֵּֽב׃ 
<a target = '_blank' href='https://geulah.org.il/HaTanach/verse/?verse=169100'/> (15,33)</a> יִרְאַ֣ת יְ֭הֹוָה מוּסַ֣ר חָכְמָ֑ה וְלִפְנֵ֖י כָבֹ֣וד עֲנָוָֽה׃ ײ 
<a target = '_blank' href='https://geulah.org.il/HaTanach/verse/?verse=169110'/> (16,1)</a> לְאָדָ֥ם מַֽעַרְכֵי־לֵ֑ב וּ֝מֵֽיְהֹוָ֗ה מַֽעֲנֵ֥ה לָשֹֽׁון׃ 
<a target = '_blank' href='https://geulah.org.il/HaTanach/verse/?verse=169120'/> (16,2)</a> כָּל־דַּרְכֵי־אִ֭ישׁ זַ֣ךְ בְּעֵינָ֑יו וְתֹכֵ֖ן רוּחֹ֣ות יְהֹוָֽה׃ 
<a target = '_blank' href='https://geulah.org.il/HaTanach/verse/?verse=169130'/> (16,3)</a> גֹּ֣ל אֶל־יְהֹוָ֣ה מַֽעֲשֶׂ֑יךָ וְ֝יִכֹּ֗נוּ מַחְשְׁבֹתֶֽיךָ׃ 
<a target = '_blank' href='https://geulah.org.il/HaTanach/verse/?verse=169140'/> (16,4)</a> כֹּ֤ל פָּעַ֣ל יְ֭הֹוָה לַמַּֽעֲנֵ֑הוּ וְגַם־רָ֝שָׁ֗ע לְיֹ֣ום רָעָֽה׃ 
<a target = '_blank' href='https://geulah.org.il/HaTanach/verse/?verse=169150'/> (16,5)</a> תֹּֽועֲבַ֣ת יְ֭הֹוָה כָּל־גְּֽבַהּ־לֵ֑ב יָ֥ד לְ֝יָ֗ד לֹ֣א יִנָּקֶֽה׃ 
<a target = '_blank' href='https://geulah.org.il/HaTanach/verse/?verse=169160'/> (16,6)</a> בְּחֶ֣סֶד וֶֽ֭אֱמֶת יְכֻפַּ֣ר עָוֹ֑ן וּבְיִרְאַ֥ת יְ֝הֹוָ֗ה ס֣וּר מֵרָֽע׃ 
<a target = '_blank' href='https://geulah.org.il/HaTanach/verse/?verse=169170'/> (16,7)</a> בִּרְצֹ֣ות יְ֭הֹוָה דַּרְכֵי־אִ֑ישׁ גַּם־אֹֽ֝ויְבָ֗יו יַשְׁלִ֥ם אִתֹּֽו׃ 
<a target = '_blank' href='https://geulah.org.il/HaTanach/verse/?verse=169180'/> (16,8)</a> טֹ֣וב מְ֭עַט בִּצְדָקָ֑ה מֵרֹ֥ב תְּ֝בוּאֹ֗ות בְּלֹ֣א מִשְׁפָּֽט׃ 
<a target = '_blank' href='https://geulah.org.il/HaTanach/verse/?verse=169190'/> (16,9)</a> לֵ֣ב אָ֭דָם יְחַשֵּׁ֣ב דַּרְכֹּ֑ו וַֽ֝יהֹוָ֗ה יָכִ֥ין צַֽעֲדֹֽו׃ 
<a target = '_blank' href='https://geulah.org.il/HaTanach/verse/?verse=169200'/> (16,10)</a> קֶ֤סֶם ׀ עַל־שִׂפְתֵי־מֶ֑לֶךְ בְּ֝מִשְׁפָּ֗ט לֹ֣א יִמְעַל־פִּֽיו׃ 
<a target = '_blank' href='https://geulah.org.il/HaTanach/verse/?verse=169210'/> (16,11)</a> פֶּ֤לֶס ׀ וּמֹֽאזְנֵ֣י מִ֭שְׁפָּט לַֽיהֹוָ֑ה מַֽ֝עֲשֵׂ֗הוּ כָּל־אַבְנֵי־כִֽיס׃ 
<a target = '_blank' href='https://geulah.org.il/HaTanach/verse/?verse=169220'/> (16,12)</a> תֹּֽועֲבַ֣ת מְ֭לָכִים עֲשֹׂ֣ות רֶ֑שַׁע כִּ֥י בִ֝צְדָקָ֗ה יִכֹּ֥ון כִּסֵּֽא׃ 
<a target = '_blank' href='https://geulah.org.il/HaTanach/verse/?verse=169230'/> (16,13)</a> רְצֹ֣ון מְ֭לָכִים שִׂפְתֵי־צֶ֑דֶק וְדֹבֵ֖ר יְשָׁרִ֣ים יֶֽאֱהָֽב׃ 
<a target = '_blank' href='https://geulah.org.il/HaTanach/verse/?verse=169240'/> (16,14)</a> חֲמַת־מֶ֥לֶךְ מַלְאֲכֵי־מָ֑וֶת וְאִ֖ישׁ חָכָ֣ם יְכַפְּרֶֽנָּה׃ 
<a target = '_blank' href='https://geulah.org.il/HaTanach/verse/?verse=169250'/> (16,15)</a> בְּאֹֽור־פְּנֵי־מֶ֥לֶךְ חַיִּ֑ים וּ֝רְצֹונֹ֗ו כְּעָ֣ב מַלְקֹֽושׁ׃ 
<a target = '_blank' href='https://geulah.org.il/HaTanach/verse/?verse=169260'/> (16,16)</a> קְֽנֹה־חָ֭כְמָה מַה־טֹּ֥וב מֵֽחָר֑וּץ וּקְנֹ֥ות בִּ֝ינָ֗ה נִבְחָ֥ר מִכָּֽסֶף׃ 
<a target = '_blank' href='https://geulah.org.il/HaTanach/verse/?verse=169270'/> (16,17)</a> מְסִלַּ֣ת יְ֭שָׁרִים ס֣וּר מֵרָ֑ע שֹׁומֵ֥ר נַ֝פְשֹׁ֗ו נֹצֵ֥ר דַּרְכֹּֽו׃ ױ 
<a target = '_blank' href='https://geulah.org.il/HaTanach/verse/?verse=169280'/> (16,18)</a> ֯לִפְנֵי־שֶׁ֥בֶר גָּאֹ֑ון וְלִפְנֵ֥י כִ֝שָּׁלֹ֗ון גֹּ֣בַהּ רֽוּחַ׃ 
<a target = '_blank' href='https://geulah.org.il/HaTanach/verse/?verse=169290'/> (16,19)</a> טֹ֣וב שְׁפַל־ר֭וּחַ אֶת־עֲנָיִ֑֯ים מֵֽחַלֵּ֥ק שָׁ֜לָ֗ל אֶת־גֵּאִֽים׃ 
<a target = '_blank' href='https://geulah.org.il/HaTanach/verse/?verse=169300'/> (16,20)</a> מַשְׂכִּ֣יל עַל־דָּ֭בָר יִמְצָא־טֹ֑וב וּבֹוטֵ֖חַ בַּֽיהֹוָ֣ה אַשְׁרָֽיו׃ 
<a target = '_blank' href='https://geulah.org.il/HaTanach/verse/?verse=169310'/> (16,21)</a> לַֽחֲכַם־לֵ֭ב יִקָּרֵ֣א נָבֹ֑ון וּמֶ֥תֶק שְׂ֝פָתַ֗יִם יֹסִ֥יף לֶֽקַח׃ 
<a target = '_blank' href='https://geulah.org.il/HaTanach/verse/?verse=169320'/> (16,22)</a> מְקֹ֣ור חַ֭יִּים שֵׂ֣כֶל בְּעָלָ֑יו וּמוּסַ֖ר אֱוִלִ֣ים אִוֶּֽלֶת׃ 
<a target = '_blank' href='https://geulah.org.il/HaTanach/verse/?verse=169330'/> (16,23)</a> לֵ֣ב חָ֭כָם יַשְׂכִּ֣יל פִּ֑יהוּ וְעַל־שְׂ֝פָתָ֗יו יֹסִ֥יף לֶֽקַח׃ 
<a target = '_blank' href='https://geulah.org.il/HaTanach/verse/?verse=169340'/> (16,24)</a> צֽוּף־דְּ֭בַשׁ אִמְרֵי־נֹ֑עַם מָתֹ֥וק לַ֝נֶּ֗פֶשׁ וּמַרְפֵּ֥א לָעָֽצֶם׃ 
<a target = '_blank' href='https://geulah.org.il/HaTanach/verse/?verse=169350'/> (16,25)</a> יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַֽחֲרִיתָ֗הּ דַּרְכֵי־מָֽוֶת׃ 
<a target = '_blank' href='https://geulah.org.il/HaTanach/verse/?verse=169360'/> (16,26)</a> נֶ֣פֶשׁ עָ֭מֵל עָ֣מְלָה לֹּ֑ו כִּֽי־אָכַ֖ף עָלָ֣יו פִּֽיהוּ׃ 
<a target = '_blank' href='https://geulah.org.il/HaTanach/verse/?verse=169370'/> (16,27)</a> אִ֣ישׁ בְּ֭לִיַּעַל כֹּרֶ֣ה רָעָ֑ה וְעַל־שְׂ֜פָתָ֗יֹ֯ו כְּאֵ֣שׁ צָרָֽבֶת׃ 
<a target = '_blank' href='https://geulah.org.il/HaTanach/verse/?verse=169380'/> (16,28)</a> אִ֣ישׁ תַּ֭הְפֻּכֹות יְשַׁלַּ֣ח מָדֹ֑ון וְ֝נִרְגָּ֗ן֯ מַפְרִ֥יד אַלּֽוּף׃ 
<a target = '_blank' href='https://geulah.org.il/HaTanach/verse/?verse=169390'/> (16,29)</a> אִ֣ישׁ חָ֭מָס יְפַתֶּ֣ה רֵעֵ֑הוּ וְ֝הֹֽולִיכֹ֗ו בְּדֶ֣רֶךְ לֹֽא־טֹֽוב׃ 
<a target = '_blank' href='https://geulah.org.il/HaTanach/verse/?verse=169400'/> (16,30)</a> עֹצֶ֣ה עֵ֭ינָיו לַחְשֹׁ֣ב תַּהְפֻּכֹ֑ות קֹרֵ֥ץ שְׂ֜פָתַ֗יו כִּלָּ֥ה רָעָֽה׃ 
<a target = '_blank' href='https://geulah.org.il/HaTanach/verse/?verse=169410'/> (16,31)</a> עֲטֶ֣רֶת תִּפְאֶ֣רֶת שֵׂיבָ֑ה בְּדֶ֥רֶךְ צְ֝דָקָ֗ה תִּמָּצֵֽא׃ 
<a target = '_blank' href='https://geulah.org.il/HaTanach/verse/?verse=169420'/> (16,32)</a> טֹ֤וב אֶ֣רֶךְ אַ֭פַּיִם מִגִּבֹּ֑ור וּמֹשֵׁ֥ל בְּ֝רוּחֹ֗ו מִלֹּכֵ֥ד עִֽיר׃ 
<a target = '_blank' href='https://geulah.org.il/HaTanach/verse/?verse=169430'/> (16,33)</a> בַּ֭חֵיק יוּטַ֣ל אֶת־הַגֹּורָ֑ל וּ֜מֵֽיְהֹוָ֗ה כָּל־מִשְׁפָּטֹֽו׃ ײ 
<a target = '_blank' href='https://geulah.org.il/HaTanach/verse/?verse=169440'/> (17,1)</a> טֹ֤וב פַּ֣ת חֲ֭רֵבָה וְשַׁלְוָה־בָ֑הּ מִ֝בַּ֗יִת מָלֵ֥א זִבְחֵי־רִֽיב׃ 
<a target = '_blank' href='https://geulah.org.il/HaTanach/verse/?verse=169450'/> (17,2)</a> עֶ֣בֶד מַ֭שְׂכִּיל יִמְשֹׁ֣ל בְּבֵן־מֵבִ֑ישׁ וּבְתֹ֥וךְ אַ֝חִ֗ים יַֽחֲלֹ֥ק נַֽחֲלָֽה׃ 
<a target = '_blank' href='https://geulah.org.il/HaTanach/verse/?verse=169460'/> (17,3)</a> מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן לִבֹּ֣ות יְהֹוָֽה׃ 
<a target = '_blank' href='https://geulah.org.il/HaTanach/verse/?verse=169470'/> (17,4)</a> מֵ֭רַע מַקְשִׁ֣יב עַל־שְׂפַת־אָ֑וֶן שֶׁ֥קֶר מֵ֝זִ֗ין עַל־לְשֹׁ֥ון הַוֹּֽת׃ 
<a target = '_blank' href='https://geulah.org.il/HaTanach/verse/?verse=169480'/> (17,5)</a> לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ לְ֝אֵ֗יד לֹ֣א יִנָּקֶֽה׃ 
<a target = '_blank' href='https://geulah.org.il/HaTanach/verse/?verse=169490'/> (17,6)</a> עֲטֶ֣רֶת זְ֭קֵנִים בְּנֵ֣י בָנִ֑ים וְתִפְאֶ֖רֶת בָּנִ֣ים אֲבֹותָֽם׃ 
<a target = '_blank' href='https://geulah.org.il/HaTanach/verse/?verse=169500'/> (17,7)</a> לֹֽא־נָאוָ֣ה לְ֭נָבָל שְׂפַ֣ת יֶ֑֯תֶר אַ֝֗ף כִּֽי־לְנָדִ֥יב שְׂפַת־שָֽׁקֶר׃ 
<a target = '_blank' href='https://geulah.org.il/HaTanach/verse/?verse=169510'/> (17,8)</a> אֶֽבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו אֶֽל־כָּל־אֲשֶׁ֖ר יִפְנֶ֣ה יַשְׂכִּֽיל׃ 
<a target = '_blank' href='https://geulah.org.il/HaTanach/verse/?verse=169520'/> (17,9)</a> מְֽכַ֯סֶּה־פֶּ֭שַׁע מְבַקֵּ֣שׁ אַֽהֲבָ֑ה וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃ 
<a target = '_blank' href='https://geulah.org.il/HaTanach/verse/?verse=169530'/> (17,10)</a> תֵּ֣֯חַת גְּעָרָ֣ה בְמֵבִ֑ין מֵֽהַכֹּ֖ות כְּסִ֣יל מֵאָֽה׃ 
<a target = '_blank' href='https://geulah.org.il/HaTanach/verse/?verse=169540'/> (17,11)</a> אַ֣ךְ מְ֭רִי יְבַקֶּשׁ־רָ֑ע וּמַלְאָ֥ךְ אַ֝כְזָרִ֗י יְשֻׁלַּח־בֹּֽו׃ 
<a target = '_blank' href='https://geulah.org.il/HaTanach/verse/?verse=169550'/> (17,12)</a> פָּגֹ֤ושׁ דֹּ֣ב שַׁכּ֣וּל בְּאִ֑ישׁ וְאַל־כְּ֝סִ֗יל בְּאִוַּלְתֹּֽו׃ 
<a target = '_blank' href='https://geulah.org.il/HaTanach/verse/?verse=169560'/> (17,13)</a> מֵשִׁ֣יב רָ֭עָה תַּ֣חַת טֹובָ֑ה לֹֽא־תָמ֥יּ֯שׁ רָ֝עָ֗ה מִבֵּיתֹֽו׃ 
<a target = '_blank' href='https://geulah.org.il/HaTanach/verse/?verse=169570'/> (17,14)</a> פֹּ֣וטֵ֥ר מַ֭יִם רֵאשִׁ֣ית מָדֹ֑ון וְלִפְנֵ֥י הִ֝תְגַּלַּ֗ע הָרִ֥יב נְטֹֽושׁ׃ 
<a target = '_blank' href='https://geulah.org.il/HaTanach/verse/?verse=169580'/> (17,15)</a> מַצְדִּ֣יק רָ֭שָׁע וּמַרְשִׁ֣יעַ צַדִּ֑יק תֹּֽועֲבַ֥ת יְ֝הֹוָ֗ה גַּם־שְׁנֵיהֶֽם׃ 
<a target = '_blank' href='https://geulah.org.il/HaTanach/verse/?verse=169590'/> (17,16)</a> לָֽמָּה־זֶּ֣ה מְחִ֣יר בְּיַד־כְּסִ֑יל לִקְנֹ֖ות חָ֝כְמָ֗ה וְלֶב־אָֽיִן׃ 
<a target = '_blank' href='https://geulah.org.il/HaTanach/verse/?verse=169600'/> (17,17)</a> בְּכָל־עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה יִוָּלֵֽד׃ 
<a target = '_blank' href='https://geulah.org.il/HaTanach/verse/?verse=169610'/> (17,18)</a> אָדָ֣ם חֲסַר־לֵ֭ב תֹּקֵ֣עַ כָּ֑ף עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃ 
<a target = '_blank' href='https://geulah.org.il/HaTanach/verse/?verse=169620'/> (17,19)</a> אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ פִּ֝תְחֹ֗ו מְבַקֶּשׁ־שָֽׁבֶר׃ 
<a target = '_blank' href='https://geulah.org.il/HaTanach/verse/?verse=169630'/> (17,20)</a> עִקֶּשׁ־לֵ֭ב לֹ֣א יִמְצָא־טֹ֑וב וְנֶהְפָּ֥ךְ בִּ֝לְשֹׁונֹ֗ו יִפֹּ֥ול בְּרָעָֽה׃ 
<a target = '_blank' href='https://geulah.org.il/HaTanach/verse/?verse=169640'/> (17,21)</a> יֹלֵ֣ד כְּ֭סִיל לְת֣וּגָה לֹ֑ו וְלֹ֥א יִ֝שְׂמַ֗ח אֲבִ֣י נָבָֽל׃ 
<a target = '_blank' href='https://geulah.org.il/HaTanach/verse/?verse=169650'/> (17,22)</a> לֵ֣ב שָׂ֭מֵחַ יֵיטִ֣ב גֵּהָ֑ה וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃ 
<a target = '_blank' href='https://geulah.org.il/HaTanach/verse/?verse=169660'/> (17,23)</a> שֹׁ֣חַד מֵ֭חֵיק רָשָׁ֣ע יִקָּ֑ח לְ֝הַטֹּ֗ות אָרְחֹ֥ות מִשְׁפָּֽט׃ 
<a target = '_blank' href='https://geulah.org.il/HaTanach/verse/?verse=169670'/> (17,24)</a> אֶת־פְּנֵ֣י מֵבִ֣ין חָכְמָ֑ה וְעֵינֵ֥י כְ֝סִ֗יל בִּקְצֵה־אָֽרֶץ׃ 
<a target = '_blank' href='https://geulah.org.il/HaTanach/verse/?verse=169680'/> (17,25)</a> כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר לְיֹֽולַדְתֹּֽו׃ 
<a target = '_blank' href='https://geulah.org.il/HaTanach/verse/?verse=169690'/> (17,26)</a> גַּ֤ם עֲנֹ֣ושׁ לַצַּדִּ֣יק לֹא־טֹ֑וב לְהַכֹּ֖ות נְדִיבִ֣ים עַל־יֽשֶׁר׃ 
<a target = '_blank' href='https://geulah.org.il/HaTanach/verse/?verse=169700'/> (17,27)</a> חֹושֵׂ֣ךְ אֲ֭מָרָיו יֹודֵ֣עַ דָּ֑עַת וְ֯קַר־ר֝֗וּחַ אִ֣ישׁ תְּבוּנָֽה׃ 
<a target = '_blank' href='https://geulah.org.il/HaTanach/verse/?verse=169710'/> (17,28)</a> גַּ֤ם אֱוִ֣יל מַֽ֭חֲרִישׁ חָכָ֣ם יֵֽחָשֵׁ֑ב אֹטֵ֖ם שְׂפָתָ֣יו נָבֹֽון׃ ײ 
<a target = '_blank' href='https://geulah.org.il/HaTanach/verse/?verse=169720'/> (18,1)</a> לְ֭תַֽאֲוָה יְבַקֵּ֣שׁ נִפְרָ֑ד בְּכָל־תּ֝וּשִׁיָּ֗ה יִתְגַּלָּֽע׃ 
<a target = '_blank' href='https://geulah.org.il/HaTanach/verse/?verse=169730'/> (18,2)</a> לֹֽא־יַחְפֹּ֣ץ כְּ֭סִיל בִּתְבוּנָ֑ה כִּ֝֗י אִֽם־בְּהִתְגַּלֹּ֥ות לִבֹּֽו׃ 
<a target = '_blank' href='https://geulah.org.il/HaTanach/verse/?verse=169740'/> (18,3)</a> בְּבֹ֣וא רָ֭שָׁע בָּ֣א גַם־בּ֑וּז וְעִם־קָלֹ֥ון חֶרְפָּֽה׃ 
<a target = '_blank' href='https://geulah.org.il/HaTanach/verse/?verse=169750'/> (18,4)</a> מַ֣יִם עֲ֭מֻקִּים דִּבְרֵ֣י פִי־אִ֑ישׁ נַ֥חַל נֹ֝בֵ֗עַ מְקֹ֣ור חָכְמָֽה׃ 
<a target = '_blank' href='https://geulah.org.il/HaTanach/verse/?verse=169760'/> (18,5)</a> שְׂאֵ֣ת פְּנֵי־רָשָׁ֣ע לֹא־טֹ֑וב לְהַטֹּ֥ות צַ֝דִּ֗יק בַּמִּשְׁפָּֽט׃ 
<a target = '_blank' href='https://geulah.org.il/HaTanach/verse/?verse=169770'/> (18,6)</a> שִׂפְתֵ֣י כְ֭סִיל יָבֹ֣אוּ בְרִ֑יב וּ֝פִ֗יו לְמַֽהֲלֻמֹּ֥ות יִקְרָֽא׃ 
<a target = '_blank' href='https://geulah.org.il/HaTanach/verse/?verse=169780'/> (18,7)</a> פִּ֣י כְ֭סִיל מְחִתָּה־לֹּ֑ו וּ֝שְׂפָתָ֗יו מֹוקֵ֥שׁ נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=169790'/> (18,8)</a> דִּבְרֵ֣י נִ֭רְגָּן כְּמִתְלַֽהֲמִ֑ים וְ֝הֵ֗ם יָֽרְד֥וּ חַדְרֵי־בָֽטֶן׃ 
<a target = '_blank' href='https://geulah.org.il/HaTanach/verse/?verse=169800'/> (18,9)</a> גַּ֭ם מִתְרַפֶּ֣ה בִמְלַאכְתֹּ֑ו אָ֥ח ה֝֗וּא לְבַ֣עַל מַשְׁחִֽית׃ ױ 
<a target = '_blank' href='https://geulah.org.il/HaTanach/verse/?verse=169810'/> (18,10)</a> מִגְדַּל־עֹ֭ז שֵׁ֣ם יְהֹוָ֑ה בֹּֽו־יָר֖וּץ צַדִּ֣יק וְנִשְׂגָּֽב׃ 
<a target = '_blank' href='https://geulah.org.il/HaTanach/verse/?verse=169820'/> (18,11)</a> הֹ֣ון עָ֭שִׁיר קִרְיַ֣ת עֻזֹּ֑ו וּכְחֹומָ֥ה נִ֝שְׂגָּבָ֗ה בְּמַשְׂכִּתֹֽו׃ 
<a target = '_blank' href='https://geulah.org.il/HaTanach/verse/?verse=169830'/> (18,12)</a> לִפְנֵי־שֶׁ֭בֶר יִגְבַּ֣הּ לֵב־אִ֑ישׁ וְלִפְנֵ֖י כָבֹ֣וד עֲנָוָֽה׃ 
<a target = '_blank' href='https://geulah.org.il/HaTanach/verse/?verse=169840'/> (18,13)</a> מֵשִׁ֣יב דָּ֭בָר בְּטֶ֣רֶם יִשְׁמָ֑ע אִוֶּ֥לֶת הִיא־לֹ֝֗ו וּכְלִמָּֽה׃ 
<a target = '_blank' href='https://geulah.org.il/HaTanach/verse/?verse=169850'/> (18,14)</a> ר֣וּחַ אִ֭ישׁ יְכַלְכֵּ֣ל מַֽחֲלֵ֑הוּ וְר֥וּחַ נְ֝כֵאָ֗ה מִ֣י יִשָּׂאֶֽנָּה׃ 
<a target = '_blank' href='https://geulah.org.il/HaTanach/verse/?verse=169860'/> (18,15)</a> לֵ֣ב נָ֭בֹון יִקְנֶה־דָּ֑עַת וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃ 
<a target = '_blank' href='https://geulah.org.il/HaTanach/verse/?verse=169870'/> (18,16)</a> מַתָּ֣ן אָ֭דָם יַרְחִ֣יב לֹ֑ו וְלִפְנֵ֖י גְדֹולִ֣ים יַנְחֶֽנּוּ׃ 
<a target = '_blank' href='https://geulah.org.il/HaTanach/verse/?verse=169880'/> (18,17)</a> צַדִּ֣יק הָֽרִאשֹׁ֣ון בְּרִיבֹ֑ו יּ֯בָ֥א רֵ֝עֵ֗הוּ וַֽחֲקָרֹֽו׃ 
<a target = '_blank' href='https://geulah.org.il/HaTanach/verse/?verse=169890'/> (18,18)</a> מִ֭דְיָנִים יַשְׁבִּ֣ית הַגֹּורָ֑ל וּבֵ֖ין עֲצוּמִ֣ים יַפְרִֽיד׃ 
<a target = '_blank' href='https://geulah.org.il/HaTanach/verse/?verse=169900'/> (18,19)</a> אָ֗ח נִפְשָׁ֥ע מִקִּרְיַת־עֹ֑ז וּ֝מִדְוָ֯נִים כִּבְרִ֥יחַ אַרְמֹֽון׃ 
<a target = '_blank' href='https://geulah.org.il/HaTanach/verse/?verse=169910'/> (18,20)</a> מִפְּרִ֣י פִי־אִ֭ישׁ תִּשְׂבַּ֣ע בִּטְנֹ֑ו תְּבוּאַ֖ת שְׂפָתָ֣יו יִשְׂבָּֽע׃ 
<a target = '_blank' href='https://geulah.org.il/HaTanach/verse/?verse=169920'/> (18,21)</a> מָ֣וֶת וְ֭חַיִּים בְּיַד־לָשֹׁ֑ון וְ֝אֹֽהֲבֶ֗יהָ יֹאכַ֥ל פִּרְיָֽהּ׃ 
<a target = '_blank' href='https://geulah.org.il/HaTanach/verse/?verse=169930'/> (18,22)</a> מָצָ֣א אִ֭שָּׁה מָ֣צָא טֹ֑וב וַיָּ֥פֶק רָ֝צֹ֗ון מֵֽיְהֹוָֽה׃ 
<a target = '_blank' href='https://geulah.org.il/HaTanach/verse/?verse=169940'/> (18,23)</a> תַּֽ֭חֲנוּנִ֥ים יְדַבֶּר־רָ֑שׁ וְ֝עָשִׁ֗יר יַֽעֲנֶ֥ה עַזֹּֽות׃ 
<a target = '_blank' href='https://geulah.org.il/HaTanach/verse/?verse=169950'/> (18,24)</a> אִ֣֯שׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב דָּ֘בֵ֥ק מֵאָֽח׃ ײ 
<a target = '_blank' href='https://geulah.org.il/HaTanach/verse/?verse=169960'/> (19,1)</a> טֹ֣וב רָ֭שׁ הֹולֵ֣ךְ בְּתֻמֹּ֑ו מֵֽעִקֵּ֥שׁ שְׂ֜פָתָ֗יו וְה֣וּא כְסִֽיל׃ 
<a target = '_blank' href='https://geulah.org.il/HaTanach/verse/?verse=169970'/> (19,2)</a> גַּ֤ם בְּלֹא־דַ֣עַת נֶ֣פֶשׁ לֹא־טֹ֑וב וְאָ֖ץ בְּרַגְלַ֣יִם חֹוטֵֽא׃ 
<a target = '_blank' href='https://geulah.org.il/HaTanach/verse/?verse=169980'/> (19,3)</a> אִוֶּ֣לֶת אָ֭דָם תְּסַלֵּ֣ף דַּרְכֹּ֑ו וְעַל־יְ֝הֹוָ֗ה יִזְעַ֥ף לִבֹּֽו׃ 
<a target = '_blank' href='https://geulah.org.il/HaTanach/verse/?verse=169990'/> (19,4)</a> הֹ֗ון יֹ֭סִיף רֵעִ֣ים רַבִּ֑ים וְ֝דָ֗ל מֵֽרֵ֥עֵהוּ יִפָּרֵֽד׃ 
<a target = '_blank' href='https://geulah.org.il/HaTanach/verse/?verse=170000'/> (19,5)</a> עֵ֣ד שְׁ֭קָרִים לֹ֣א יִנָּקֶ֑ה וְיָפִ֥יחַ כְּ֝זָבִ֗ים לֹ֣א יִמָּלֵֽט׃ 
<a target = '_blank' href='https://geulah.org.il/HaTanach/verse/?verse=170010'/> (19,6)</a> רַ֭בִּים יְחַלּ֣וּ פְנֵי־נָדִ֑יב וְכָל־הָ֝רֵ֗עַ לְאִ֣ישׁ מַתָּֽן׃ 
<a target = '_blank' href='https://geulah.org.il/HaTanach/verse/?verse=170020'/> (19,7)</a> כָּ֥֯ל אֲחֵי־רָ֨שׁ ׀ שְֽׂנֵאֻ֗הוּ אַ֤ף כִּ֣י מְֽ֭רֵעֵהוּ רָֽחֲק֣וּ מִמֶּ֑נּוּ מְרַדֵּ֖ף אֲמָרִ֣ים לֹא֯־הֵֽמָּה׃ 
<a target = '_blank' href='https://geulah.org.il/HaTanach/verse/?verse=170030'/> (19,8)</a> קֹֽנֶה־לֵּ֭ב אֹהֵ֣ב נַפְשֹׁ֑ו שֹׁמֵ֥ר תְּ֝בוּנָ֗ה לִמְצֹא־טֹֽוב׃ 
<a target = '_blank' href='https://geulah.org.il/HaTanach/verse/?verse=170040'/> (19,9)</a> עֵ֣ד שְׁ֭קָרִים לֹ֣א יִנָּקֶ֑ה וְיָפִ֖יחַ כְּזָבִ֣ים יֹאבֵֽד׃  
<a target = '_blank' href='https://geulah.org.il/HaTanach/verse/?verse=170050'/> (19,10)</a> לֹֽא־נָאוֶ֣ה לִכְסִ֣יל תַּֽעֲנ֑וּג אַ֝֗ף כִּֽי־לְעֶ֤בֶד ׀ מְשֹׁ֬ל בְּשָׂרִֽים׃ 
<a target = '_blank' href='https://geulah.org.il/HaTanach/verse/?verse=170060'/> (19,11)</a> שֵׂ֣כֶל אָ֭דָם הֶֽאֱרִ֣יךְ אַפֹּ֑ו וְ֜תִפאַרְתֹּ֗ו עֲבֹ֣ר עַל־פָּֽשַׁע׃ 
<a target = '_blank' href='https://geulah.org.il/HaTanach/verse/?verse=170070'/> (19,12)</a> נַ֣הַם כַּ֭כְּפִיר זַ֣עַף מֶ֑לֶךְ וּכְטַ֖ל עַל־עֵ֣שֶׂב רְצֹֽונֹו׃ 
<a target = '_blank' href='https://geulah.org.il/HaTanach/verse/?verse=170080'/> (19,13)</a> הַוֹּ֣ת לְ֭אָבִיו בֵּ֣ן כְּסִ֑יל וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃ 
<a target = '_blank' href='https://geulah.org.il/HaTanach/verse/?verse=170090'/> (19,14)</a> בַּ֣יִת וָ֭הֹון נַֽחֲלַ֣ת אָבֹ֑ות וּ֝מֵֽיְהֹוָ֗ה אִשָּׁ֥ה מַשְׂכָּֽלֶת׃ 
<a target = '_blank' href='https://geulah.org.il/HaTanach/verse/?verse=170100'/> (19,15)</a> עַ֭צְלָה תַּפִּ֣יל תַּרְדֵּמָ֑ה וְנֶ֖פֶשׁ רְמִיָּ֣ה תִרְעָֽב׃ 
<a target = '_blank' href='https://geulah.org.il/HaTanach/verse/?verse=170110'/> (19,16)</a> שֹׁמֵ֣ר מִ֭צְוָה שֹׁמֵ֣ר נַפְשֹׁ֑ו בֹּוזֵ֖ה דְרָכָ֣יו יָו֯מֻֽת׃  
<a target = '_blank' href='https://geulah.org.il/HaTanach/verse/?verse=170120'/> (19,17)</a> מַלְוֵ֣ה יְ֭הֹוָה חֹ֣ונֵֽן דָּ֑ל וּ֝גְמֻלֹּ֗ו יְשַׁלֶּם־לֹֽו׃ 
<a target = '_blank' href='https://geulah.org.il/HaTanach/verse/?verse=170130'/> (19,18)</a> יַסֵּ֣ר בִּ֭נְךָ כִּי־יֵ֣שׁ תִּקְוָ֑ה וְאֶל־הֲ֝מִיתֹ֗ו אַל־תִּשָּׂ֥א נַפְשֶֽׁךָ׃ 
<a target = '_blank' href='https://geulah.org.il/HaTanach/verse/?verse=170140'/> (19,19)</a> גְּֽרָ֯ל־חֵ֭מָה נֹ֣שֵׂא עֹ֑נֶשׁ כִּ֥י אִם־תַּ֝צִּ֗יל וְעֹ֣וד תֹּוסִֽף׃ 
<a target = '_blank' href='https://geulah.org.il/HaTanach/verse/?verse=170150'/> (19,20)</a> שְׁמַ֣ע עֵ֭צָה וְקַבֵּ֣ל מוּסָ֑ר לְ֝מַ֗עַן תֶּחְכַּ֥ם בְּאַֽחֲרִיתֶֽךָ׃ 
<a target = '_blank' href='https://geulah.org.il/HaTanach/verse/?verse=170160'/> (19,21)</a> רַבֹּ֣ות מַֽחֲשָׁבֹ֣ות בְּלֶב־אִ֑ישׁ וַֽעֲצַ֥ת יְ֝הֹוָ֗ה הִ֣יא תָקֽוּם׃ 
<a target = '_blank' href='https://geulah.org.il/HaTanach/verse/?verse=170170'/> (19,22)</a> תַּֽאֲוַ֣ת אָדָ֣ם חַסְדֹּ֑ו וְטֹ֥וב רָ֝֗שׁ מֵאִ֥ישׁ כָּזָֽב׃ 
<a target = '_blank' href='https://geulah.org.il/HaTanach/verse/?verse=170180'/> (19,23)</a> יִרְאַ֣ת יְהֹוָ֣ה לְחַיִּ֑ים וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃ 
<a target = '_blank' href='https://geulah.org.il/HaTanach/verse/?verse=170190'/> (19,24)</a> טָ֘מַ֤ן עָצֵ֣ל יָ֭דֹו בַּצַּלָּ֑חַת גַּם־אֶל־פִּ֝֗יהוּ לֹ֣א יְשִׁיבֶֽנָּה׃ 
<a target = '_blank' href='https://geulah.org.il/HaTanach/verse/?verse=170200'/> (19,25)</a> לֵ֣ץ תַּ֭כֶּה וּפֶ֣תִי יַעְרִ֑ם וְהֹוכִ֥יחַ לְ֝נָבֹ֗ון יָבִ֥ין דָּֽעַת׃ 
<a target = '_blank' href='https://geulah.org.il/HaTanach/verse/?verse=170210'/> (19,26)</a> מְֽשַׁדֶּד־אָ֭ב יַבְרִ֣יחַ אֵ֑ם בֵּ֝֗ן מֵבִ֥ישׁ וּמַחְפִּֽיר׃ 
<a target = '_blank' href='https://geulah.org.il/HaTanach/verse/?verse=170220'/> (19,27)</a> חַדַל־בְּ֭נִי לִשְׁמֹ֣עַ מוּסָ֑ר לִ֝שְׁגֹּ֗ות מֵֽאִמְרֵי־דָֽעַת׃ 
<a target = '_blank' href='https://geulah.org.il/HaTanach/verse/?verse=170230'/> (19,28)</a> עֵ֣ד בְּ֭לִיַּעַל יָלִ֣יץ מִשְׁפָּ֑ט וּפִ֥י רְ֝שָׁעִ֗ים יְבַלַּע־אָֽוֶן׃ 
<a target = '_blank' href='https://geulah.org.il/HaTanach/verse/?verse=170240'/> (19,29)</a> נָכֹ֣ונוּ לַלֵּצִ֣ים שְׁפָטִ֑ים וּ֝מַֽהֲלֻמֹּ֗ות לְגֵ֣ו כְּסִילִֽים׃ ײ 
<a target = '_blank' href='https://geulah.org.il/HaTanach/verse/?verse=170250'/> (20,1)</a> לֵ֣ץ הַ֭יַּיִן הֹמֶ֣ה שֵׁכָ֑ר וְכָל־שֹׁ֥גֶה בֹּ֝֗ו לֹ֣א יֶחְכָּֽם׃ 
<a target = '_blank' href='https://geulah.org.il/HaTanach/verse/?verse=170260'/> (20,2)</a> נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּרֹ֗ו חֹוטֵ֥א נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=170270'/> (20,3)</a> כָּבֹ֣וד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃ 
<a target = '_blank' href='https://geulah.org.il/HaTanach/verse/?verse=170280'/> (20,4)</a> מֵ֭חֹרֶף עָצֵ֣ל לֹ֣א יַחֲר֑שׁ יְ֯שָׁאַ֖ל בַּקָּצִ֣יר וָאָֽיִן׃ 
<a target = '_blank' href='https://geulah.org.il/HaTanach/verse/?verse=170290'/> (20,5)</a> מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃ 
<a target = '_blank' href='https://geulah.org.il/HaTanach/verse/?verse=170300'/> (20,6)</a> רָב־אָדָ֗ם יִ֭קְרָא אִ֣ישׁ חַסְדֹּ֑ו וְאִ֥ישׁ אֱ֝מוּנִ֗ים מִ֣י יִמְצָֽא׃ 
<a target = '_blank' href='https://geulah.org.il/HaTanach/verse/?verse=170310'/> (20,7)</a> מִתְהַלֵּ֣ךְ בְּתֻמֹּ֣ו צַדִּ֑יק אַשְׁרֵ֖י בָנָ֣יו אַחֲרָֽיו׃ 
<a target = '_blank' href='https://geulah.org.il/HaTanach/verse/?verse=170320'/> (20,8)</a> מֶ֗לֶךְ יֹושֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃ 
<a target = '_blank' href='https://geulah.org.il/HaTanach/verse/?verse=170330'/> (20,9)</a> מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵֽחַטָּאתִֽי׃ 
<a target = '_blank' href='https://geulah.org.il/HaTanach/verse/?verse=170340'/> (20,10)</a> אֶ֣בֶן וָ֭אֶבֶן אֵיפָ֣ה וְאֵיפָ֑ה תֹּֽועֲבַ֥ת יְ֝הֹוָ֗ה גַּם־שְׁנֵיהֶֽם׃ 
<a target = '_blank' href='https://geulah.org.il/HaTanach/verse/?verse=170350'/> (20,11)</a> גַּ֣ם בְּ֭מַֽעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֹֽו׃ 
<a target = '_blank' href='https://geulah.org.il/HaTanach/verse/?verse=170360'/> (20,12)</a> אֹ֣זֶן שֹׁ֭מַעַת וְעַ֣יִן רֹאָ֑ה יְ֝הֹוָ֗ה עָשָׂ֥ה גַם־שְׁנֵיהֶֽם׃ 
<a target = '_blank' href='https://geulah.org.il/HaTanach/verse/?verse=170370'/> (20,13)</a> אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְׂבַע־לָֽחֶם׃ 
<a target = '_blank' href='https://geulah.org.il/HaTanach/verse/?verse=170380'/> (20,14)</a> רַ֣ע רַ֭ע יֹאמַ֣ר הַקֹּונֶ֑ה וְאֹזֵ֥ל לֹ֝֗ו אָ֣ז יִתְהַלָּֽל׃ 
<a target = '_blank' href='https://geulah.org.il/HaTanach/verse/?verse=170390'/> (20,15)</a> יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃ 
<a target = '_blank' href='https://geulah.org.il/HaTanach/verse/?verse=170400'/> (20,16)</a> לְֽקַח־בִּ֭גְדֹו כִּי־עָ֣רַב זָ֑ר וּבְעַ֖ד נָכְרִיָּ֣ם֯ חַבְלֵֽהוּ׃ 
<a target = '_blank' href='https://geulah.org.il/HaTanach/verse/?verse=170410'/> (20,17)</a> עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃ 
<a target = '_blank' href='https://geulah.org.il/HaTanach/verse/?verse=170420'/> (20,18)</a> מַֽ֭חֲשָׁבֹות בְּעֵצָ֣ה תִכֹּ֑ון וּ֝בְתַחְבֻּלֹ֗ות עֲשֵׂ֣ה מִלְחָמָֽה׃ 
<a target = '_blank' href='https://geulah.org.il/HaTanach/verse/?verse=170430'/> (20,19)</a> גֹּֽולֶה־סֹּ֭וד הֹולֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃ 
<a target = '_blank' href='https://geulah.org.il/HaTanach/verse/?verse=170440'/> (20,20)</a> מְ֭קַלֵּל אָבִ֣יו וְאִמֹּ֑ו יִדְעַ֥ךְ נֵ֝רֹ֗ו בֶּֽאֱי֯שׁ֥וּן חֽשֶׁךְ׃ 
<a target = '_blank' href='https://geulah.org.il/HaTanach/verse/?verse=170450'/> (20,21)</a> נַֽ֭חֲלָה מְבֹחֶ֣֯לֶת בָּרִֽאשֹׁונָ֑ה וְ֝אַֽחֲרִיתָ֗הּ לֹ֣א תְבֹרָֽךְ׃ 
<a target = '_blank' href='https://geulah.org.il/HaTanach/verse/?verse=170460'/> (20,22)</a> אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַ֝יהֹוָ֗ה וְי֣שַׁ֥ע לָֽךְ׃ 
<a target = '_blank' href='https://geulah.org.il/HaTanach/verse/?verse=170470'/> (20,23)</a> תֹּֽועֲבַ֣ת יְ֭הֹוָה אֶ֣בֶן וָאָ֑בֶן וּמֹֽאזְנֵ֖י מִרְמָ֣ה לֹא־טֹֽוב׃ 
<a target = '_blank' href='https://geulah.org.il/HaTanach/verse/?verse=170480'/> (20,24)</a> מֵֽיְהֹוָ֥ה מִצְעֲדֵי־גָ֑בֶר וְ֜אָדָ֗ם מַה־יָּבִ֥ין דַּרְכֹּֽו׃ 
<a target = '_blank' href='https://geulah.org.il/HaTanach/verse/?verse=170490'/> (20,25)</a> מֹוקֵ֣שׁ אָ֭דָם יָ֣לַֽע קֹ֑דֶשׁ וְאַחַ֖ר נְדָרִ֣ים לְבַקֵּֽר׃ 
<a target = '_blank' href='https://geulah.org.il/HaTanach/verse/?verse=170500'/> (20,26)</a> מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אֹופָֽן׃ 
<a target = '_blank' href='https://geulah.org.il/HaTanach/verse/?verse=170510'/> (20,27)</a> נֵ֣ר יְ֭הֹוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃ 
<a target = '_blank' href='https://geulah.org.il/HaTanach/verse/?verse=170520'/> (20,28)</a> חֶ֣סֶד וֶֽ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֹֽו׃ 
<a target = '_blank' href='https://geulah.org.il/HaTanach/verse/?verse=170530'/> (20,29)</a> תִּפְאֶ֣רֶת בַּֽחוּרִ֣ים כֹּחָ֑ם וַֽהֲדַ֖ר זְקֵנִ֣ים שֵׂיבָֽה׃ 
<a target = '_blank' href='https://geulah.org.il/HaTanach/verse/?verse=170540'/> (20,30)</a> חַבֻּרֹ֣ות פֶּ֭צַע תַּמְר֣יּ֯ק בְּרָ֑ע וּ֜מַכֹּ֗ות חַדְרֵי־בָֽטֶן׃ ײ 
<a target = '_blank' href='https://geulah.org.il/HaTanach/verse/?verse=170550'/> (21,1)</a> פַּלְגֵי־מַ֣יִם לֶב־מֶ֭לֶךְ בְּיַד־יְהֹוָ֑ה עַל־כָּל־אֲשֶׁ֖ר יַחְפֹּ֣ץ יַטֶּֽנּוּ׃ 
<a target = '_blank' href='https://geulah.org.il/HaTanach/verse/?verse=170560'/> (21,2)</a> כָּל־דֶּ֣רֶךְ אִ֭ישׁ יָשָׁ֣ר בְּעֵינָ֑יו וְתֹכֵ֖ן לִבֹּ֣ות יְהֹוָֽה׃ 
<a target = '_blank' href='https://geulah.org.il/HaTanach/verse/?verse=170570'/> (21,3)</a> עֲ֭שׂה צְדָקָ֣ה וּמִשְׁפָּ֑ט נִבְחָ֖ר לַֽיהֹוָ֣ה מִזָּֽבַח׃ 
<a target = '_blank' href='https://geulah.org.il/HaTanach/verse/?verse=170580'/> (21,4)</a> ר֣וּם עֵ֭ינַיִם וּֽרְחַב־לֵ֑ב נִ֖ר רְשָׁעִ֣ים חַטָּֽאת׃ 
<a target = '_blank' href='https://geulah.org.il/HaTanach/verse/?verse=170590'/> (21,5)</a> מַחְשְׁבֹ֣ות חָ֭רוּץ אַךְ־לְמֹותָ֑ר וְכָל־אָ֝֗ץ אַךְ־לְמַחְסֹֽור׃ 
<a target = '_blank' href='https://geulah.org.il/HaTanach/verse/?verse=170600'/> (21,6)</a> פֹּ֣עַל אֹ֭וצָרֹות בִּלְשֹׁ֣ון שָׁ֑קֶר הֶ֥בֶל נִ֝דָּ֗ף מְבַקְשֵׁי־מָֽוֶת׃ 
<a target = '_blank' href='https://geulah.org.il/HaTanach/verse/?verse=170610'/> (21,7)</a> שֹֽׁד־רְשָׁעִ֥ים יְגֹורֵ֑ם כִּ֥י מֵֽ֝אֲנ֗וּ לַֽעֲשֹׂ֥ות מִשְׁפָּֽט׃ 
<a target = '_blank' href='https://geulah.org.il/HaTanach/verse/?verse=170620'/> (21,8)</a> הֲפַכְפַּ֬ךְ דֶּ֣רֶךְ אִ֣ישׁ וָזָ֑ר וְ֝זַ֗ךְ יָשָׁ֥ר פָּֽעֳלֹֽו׃ 
<a target = '_blank' href='https://geulah.org.il/HaTanach/verse/?verse=170630'/> (21,9)</a> טֹ֗וב לָשֶׁ֥בֶת עַל־פִּנַּת־גָּ֑ג מֵאֵ֥שֶׁת מִ֝דְוָ֯נִ֗ים וּבֵ֥ית חָֽבֶר׃ 
<a target = '_blank' href='https://geulah.org.il/HaTanach/verse/?verse=170640'/> (21,10)</a> נֶ֣פֶשׁ רָ֭שָׁע אִוְּתָה־רָ֑ע לֹֽא־יֻחַ֖ן בְּעֵינָ֣יו רֵעֵֽהוּ׃ 
<a target = '_blank' href='https://geulah.org.il/HaTanach/verse/?verse=170650'/> (21,11)</a> בַּֽעְנָשׁ־לֵ֭ץ יֶחְכַּם־פֶּ֑תִי וּבְהַשְׂכִּ֥יל לְ֝חָכָ֗ם יִקַּ֥ח דָּֽעַת׃ 
<a target = '_blank' href='https://geulah.org.il/HaTanach/verse/?verse=170660'/> (21,12)</a> מַשְׂכִּ֣יל צַ֭דִּיק לְבֵ֣ית רָשָׁ֑ע מְסַלֵּ֖ף רְשָׁעִ֣ים לָרָֽע׃ 
<a target = '_blank' href='https://geulah.org.il/HaTanach/verse/?verse=170670'/> (21,13)</a> אֹטֵ֣ם אָ֭זְנֹו מִזַּֽעֲקַת־דָּ֑ל גַּם־ה֥וּא יִ֝קְרָ֗א וְלֹ֣א יֵֽעָנֶֽה׃ 
<a target = '_blank' href='https://geulah.org.il/HaTanach/verse/?verse=170680'/> (21,14)</a> מַתָּ֣ן בַּ֭סֵּתֶר יִכְפֶּה־אָ֑ף וְשֹׁ֥חַד בַּ֝חֵ֗ק חֵמָ֥ה עַזָּֽה׃ 
<a target = '_blank' href='https://geulah.org.il/HaTanach/verse/?verse=170690'/> (21,15)</a> שִׂמְחָ֣ה לַ֭צַּדִּיק עֲשֹׂ֣ות מִשְׁפָּ֑ט וּ֝מְחִתָּ֗ה לְפֹ֣עֲלֵי אָֽוֶן׃ 
<a target = '_blank' href='https://geulah.org.il/HaTanach/verse/?verse=170700'/> (21,16)</a> אָדָ֗ם תֹּ֭ועֶה מִדֶּ֣רֶךְ הַשְׂכֵּ֑ל בִּקְהַ֖ל רְפָאִ֣ים יָנֽוּחַ׃ 
<a target = '_blank' href='https://geulah.org.il/HaTanach/verse/?verse=170710'/> (21,17)</a> אִ֣ישׁ מַ֭חְסֹור אֹהֵ֣ב שִׂמְחָ֑ה אֹהֵ֥ב יַ֥יִן וָ֝שֶׁ֗מֶן לֹ֣א יַֽעֲשִֽׁיר׃ 
<a target = '_blank' href='https://geulah.org.il/HaTanach/verse/?verse=170720'/> (21,18)</a> כֹּ֣פֶר לַצַּדִּ֣יק רָשָׁ֑ע וְתַ֖חַת יְשָׁרִ֣ים בֹּוגֵֽד׃ 
<a target = '_blank' href='https://geulah.org.il/HaTanach/verse/?verse=170730'/> (21,19)</a> טֹ֗וב שֶׁ֭בֶת בְּאֶ֣רֶץ מִדְבָּ֑ר מֵאֵ֖שֶׁת מִדְוָ֯נִ֣ים וָכָֽעַס׃ 
<a target = '_blank' href='https://geulah.org.il/HaTanach/verse/?verse=170740'/> (21,20)</a> אֹוצָ֤ר ׀ נֶחְמָ֣ד וָ֭שֶׁמֶן בִּנְוֵ֣ה חָכָ֑ם וּכְסִ֖יל אָדָ֣ם יְבַלְּעֶֽנּוּ׃ 
<a target = '_blank' href='https://geulah.org.il/HaTanach/verse/?verse=170750'/> (21,21)</a> רֹ֭דֵף צְדָקָ֣ה וָחָ֑סֶד יִמְצָ֥א חַ֝יִּ֗ים צְדָקָ֥ה וְכָבֹֽוד׃ ױ 
<a target = '_blank' href='https://geulah.org.il/HaTanach/verse/?verse=170760'/> (21,22)</a> עִ֣יר גִּ֭בֹּרִים עָלָ֣ה חָכָ֑ם וַ֝יֹּ֗רֶד עֹ֣ז מִבְטֶחָֽה֯׃ 
<a target = '_blank' href='https://geulah.org.il/HaTanach/verse/?verse=170770'/> (21,23)</a> שֹׁמֵ֣ר פִּ֭יו וּלְשֹׁונֹ֑ו שֹׁמֵ֖ר מִצָּרֹ֣ות נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=170780'/> (21,24)</a> זֵ֣ד יָ֭הִיר לֵ֣ץ שְׁמֹ֑ו עֹ֝ושֶׂ֗ה בְּעֶבְרַ֥ת זָדֹֽון׃ 
<a target = '_blank' href='https://geulah.org.il/HaTanach/verse/?verse=170790'/> (21,25)</a> תַּֽאֲוַ֣ת עָצֵ֣ל תְּמִיתֶ֑נּוּ כִּֽי־מֵֽאֲנ֖וּ יָדָ֣יו לַֽעֲשֹֽׂות׃ 
<a target = '_blank' href='https://geulah.org.il/HaTanach/verse/?verse=170800'/> (21,26)</a> כָּל־הַ֭יֹּום הִתְאַוָּ֣ה תַֽאֲוָ֑ה וְצַדִּ֥יק יִ֝תֵּ֗ן וְלֹ֣א יַחְשֽׂךְ׃ 
<a target = '_blank' href='https://geulah.org.il/HaTanach/verse/?verse=170810'/> (21,27)</a> זֶ֣בַח רְ֭שָׁעִים תֹּֽועֵבָ֑ה אַ֝֗ף כִּֽי־בְזִמָּ֥ה יְבִיאֶֽנּוּ׃ 
<a target = '_blank' href='https://geulah.org.il/HaTanach/verse/?verse=170820'/> (21,28)</a> עֵֽד־כְּזָבִ֥ים יֹאבֵ֑ד וְאִ֥ישׁ שֹׁ֜ומֵ֗עַ לָנֶ֥צַח יְדַבֵּֽר׃ 
<a target = '_blank' href='https://geulah.org.il/HaTanach/verse/?verse=170830'/> (21,29)</a> הֵעֵ֬ז אִ֣ישׁ רָשָׁ֣ע בְּפָנָ֑יו וְ֝יָשָׁ֗ר ה֤וּא ׀ יָכִ֯֬ין דַּרְכּֽיֹ֯ו׃ 
<a target = '_blank' href='https://geulah.org.il/HaTanach/verse/?verse=170840'/> (21,30)</a> אֵ֣ין חָ֭כְמָה וְאֵ֣ין תְּבוּנָ֑ה וְאֵ֥ין עֵ֝צָ֗ה לְנֶ֣גֶד יְהֹוָֽה׃  
<a target = '_blank' href='https://geulah.org.il/HaTanach/verse/?verse=170850'/> (21,31)</a> ס֗וּס מ֭וּכָן לְיֹ֣ום מִלְחָמָ֑ה וְ֝לַֽיהֹוָ֗ה הַתְּשׁוּעָֽה׃ ײ 
<a target = '_blank' href='https://geulah.org.il/HaTanach/verse/?verse=170860'/> (22,1)</a> נִבְחָ֣ר שֵׁ֭ם מֵע֣שֶׁר רָ֑ב מִכֶּ֥סֶף וּ֝מִזָּהָ֗ב חֵ֣ן טֹֽוב׃ 
<a target = '_blank' href='https://geulah.org.il/HaTanach/verse/?verse=170870'/> (22,2)</a> עָשִׁ֣יר וָרָ֣שׁ נִפְגָּ֑שׁוּ עֹשֵׂ֖ה כֻלָּ֣ם יְהֹוָֽה׃ 
<a target = '_blank' href='https://geulah.org.il/HaTanach/verse/?verse=170880'/> (22,3)</a> עָר֤וּם ׀ רָאָ֣ה רָעָ֣ה וְיִ֯סְתָּ֑ר וּ֝פְתָיִ֗ים עָֽבְר֥וּ וְנֶֽעֱנָֽשׁוּ׃ 
<a target = '_blank' href='https://geulah.org.il/HaTanach/verse/?verse=170890'/> (22,4)</a> עֵ֣קֶב עֲ֭נָוָה יִרְאַ֣ת יְהֹוָ֑ה ע֖שֶׁר וְכָבֹ֣וד וְחַיִּֽים׃ 
<a target = '_blank' href='https://geulah.org.il/HaTanach/verse/?verse=170900'/> (22,5)</a> צִנִּ֣ים פַּ֭חִים בְּדֶ֣רֶךְ עִקֵּ֑שׁ שֹׁומֵ֥ר נַ֝פְשֹׁ֗ו יִרְחַ֥ק מֵהֶֽם׃ 
<a target = '_blank' href='https://geulah.org.il/HaTanach/verse/?verse=170910'/> (22,6)</a> חֲנֹ֣ךְ לַ֭נַּעַר עַל־פִּ֣י דַרְכֹּ֑ו גַּ֥ם כִּֽי־יַ֝זְקִ֗ין לֹֽא־יָס֥וּר מִמֶּֽנָּה׃ 
<a target = '_blank' href='https://geulah.org.il/HaTanach/verse/?verse=170920'/> (22,7)</a> עָ֭שִׁיר בְּרָשִׁ֣ים יִמְשֹׁ֑ול וְעֶ֥בֶד לֹ֝וֶ֗ה לְאִ֣ישׁ מַלְוֶֽה׃ 
<a target = '_blank' href='https://geulah.org.il/HaTanach/verse/?verse=170930'/> (22,8)</a> זֹורֵ֣עַ עַ֭וְלָה יִקְצָו֯ר־אָ֑וֶן וְשֵׁ֖בֶט עֶבְרָתֹ֣ו יִכְלֶֽה׃ 
<a target = '_blank' href='https://geulah.org.il/HaTanach/verse/?verse=170940'/> (22,9)</a> טֹוב־עַ֭יִן ה֣וּא יְבֹרָ֑ךְ כִּֽי־נָתַ֖ן מִלַּחְמֹ֣ו לַדָּֽל׃ 
<a target = '_blank' href='https://geulah.org.il/HaTanach/verse/?verse=170950'/> (22,10)</a> גָּ֣רֵ֥שׁ לֵ֭ץ וְיֵצֵ֣א מָדֹ֑ון וְ֝יִשְׁבֹּ֗ת דִּ֣ין וְקָלֹֽון׃ 
<a target = '_blank' href='https://geulah.org.il/HaTanach/verse/?verse=170960'/> (22,11)</a> אֹהֵ֥ב טְהָו֯ר־לֵ֑ב חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃ 
<a target = '_blank' href='https://geulah.org.il/HaTanach/verse/?verse=170970'/> (22,12)</a> עֵינֵ֣י יְ֭הֹוָה נָ֣צְרוּ דָ֑עַת וַ֝יְסַלֵּ֗ף דִּבְרֵ֥י בֹגֵֽד׃ 
<a target = '_blank' href='https://geulah.org.il/HaTanach/verse/?verse=170980'/> (22,13)</a> אָמַ֣ר עָ֭צֵל אֲרִ֣י בַח֑וּץ בְּתֹ֥וךְ רְ֝חֹבֹ֗ות אֵֽרָצֵֽחַ׃ 
<a target = '_blank' href='https://geulah.org.il/HaTanach/verse/?verse=170990'/> (22,14)</a> שׁוּחָ֣ה עֲ֭מֻקָּה פִּ֣י זָרֹ֑ות זְע֥וּם יְ֝הֹוָ֗ה יִפָּו֯ל־שָֽׁם׃ 
<a target = '_blank' href='https://geulah.org.il/HaTanach/verse/?verse=171000'/> (22,15)</a> אִ֭וֶּלֶת קְשׁוּרָ֣ה בְלֶב־נָ֑עַר שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=171010'/> (22,16)</a> ע֣שֵֽׁק דָּ֭ל לְהַרְבֹּ֣ות לֹ֑ו נֹתֵ֥ן לְ֝עָשִׁ֗יר אַךְ־לְמַחְסֹֽור׃ 
<a target = '_blank' href='https://geulah.org.il/HaTanach/verse/?verse=171020'/> (22,17)</a> הַ֥ט אָזְנְךָ֗ וּ֭שְׁמַע דִּבְרֵ֣י חֲכָמִ֑ים וְ֝לִבְּךָ֗ תָּשִׁ֥ית לְדַעְתִּֽי׃ 
<a target = '_blank' href='https://geulah.org.il/HaTanach/verse/?verse=171030'/> (22,18)</a> כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ יִכֹּ֥נוּ יַ֝חְדָּ֗ו עַל־שְׂפָתֶֽיךָ׃ 
<a target = '_blank' href='https://geulah.org.il/HaTanach/verse/?verse=171040'/> (22,19)</a> לִֽהְיֹ֣ות בַּֽ֭יהֹוָה מִבְטַחֶ֑ךָ הֹֽודַעְתִּ֖יךָ הַ֜יֹּ֗ום אַף־אָֽתָּה׃ 
<a target = '_blank' href='https://geulah.org.il/HaTanach/verse/?verse=171050'/> (22,20)</a> הֲלֹ֤א כָתַ֣בְתִּי לְ֭ךָ שָׁלִשִׁ֑ו֯ם בְּמֹ֖עֵצֹ֣ות וָדָֽעַת׃ 
<a target = '_blank' href='https://geulah.org.il/HaTanach/verse/?verse=171060'/> (22,21)</a> לְהֹודִֽיעֲךָ֗ ק֭שְׁטְ אִמְרֵ֣י אֱמֶ֑ת לְהָשִׁ֥יב אֲמָרִ֥ים אֱ֝מֶ֗ת לְשֹֽׁלְחֶֽיךָ׃ ײ 
<a target = '_blank' href='https://geulah.org.il/HaTanach/verse/?verse=171070'/> (22,22)</a> אַֽל־תִּגְזָל־דָּ֭ל כִּ֣י דַל־ה֑וּא וְאַל־תְּדַכֵּ֖א עָנִ֣י בַשָּֽׁעַר׃ 
<a target = '_blank' href='https://geulah.org.il/HaTanach/verse/?verse=171080'/> (22,23)</a> כִּֽי־יְ֭הֹוָה יָרִ֣יב רִיבָ֑ם וְקָבַ֖ע אֶת־קֹֽבְעֵיהֶ֣ם נָֽפֶשׁ׃ 
<a target = '_blank' href='https://geulah.org.il/HaTanach/verse/?verse=171090'/> (22,24)</a> אַל־תִּ֭תְרַע אֶת־בַּ֣עַל אָ֑ף וְאֶת־אִ֥ישׁ חֵ֝מֹ֗ות לֹ֣א תָבֹֽוא׃ 
<a target = '_blank' href='https://geulah.org.il/HaTanach/verse/?verse=171100'/> (22,25)</a> פֶּן־תֶּאְלַ֥ף אֹֽרְחֹתָ֑ו֯ וְלָֽקַחְתָּ֖ מֹוקֵ֣שׁ לְנַפְשֶֽׁךָ׃ 
<a target = '_blank' href='https://geulah.org.il/HaTanach/verse/?verse=171110'/> (22,26)</a> אַל־תְּהִ֥י בְתֹֽקְעֵי־כָ֑ף בַּ֝עֹֽרְבִ֗ים מַשָּׁאֹֽות׃ 
<a target = '_blank' href='https://geulah.org.il/HaTanach/verse/?verse=171120'/> (22,27)</a> אִם־אֵין־לְךָ֥ לְשַׁלֵּ֑ם לָֽמָּה־יִקַּ֥ח מִ֝שְׁכָּֽבְךָ֗ מִתַּחְתֶּֽיךָ׃ 
<a target = '_blank' href='https://geulah.org.il/HaTanach/verse/?verse=171130'/> (22,28)</a> אַל־תַּ֭סֵּג גְּב֣וּל עֹולָ֑ם אֲשֶׁ֖ר עָשׂ֣וּ אֲבֹותֶֽיךָ׃ 
<a target = '_blank' href='https://geulah.org.il/HaTanach/verse/?verse=171140'/> (22,29)</a> חָזִ֡יתָ אִ֤ישׁ ׀ מָ֘הִ֤יר בִּמְלַאכְתֹּ֗ו לִפְנֵֽי־מְלָכִ֥ים יִתְיַצָּ֑ב בַּל־יִ֝תְיַצֵּ֗ב לִפְנֵ֥י חֲשֻׁכִּֽים׃ ײ 
<a target = '_blank' href='https://geulah.org.il/HaTanach/verse/?verse=171150'/> (23,1)</a> כִּֽי־תֵ֭שֵׁב לִלְחֹ֣ום אֶת־מֹושֵׁ֑ל בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃ 
<a target = '_blank' href='https://geulah.org.il/HaTanach/verse/?verse=171160'/> (23,2)</a> וְשַׂמְתָּ֣ שַׂכִּ֣ין בְּלֹעֶ֑ךָ אִם־בַּ֖עַל נֶ֣פֶשׁ אָֽתָּה׃ 
<a target = '_blank' href='https://geulah.org.il/HaTanach/verse/?verse=171170'/> (23,3)</a> אַל־תִּתְאָ֥ו לְֽמַטְעַמֹּותָ֑יו וְ֝ה֗וּא לֶ֣חֶם כְּזָבִֽים׃ 
<a target = '_blank' href='https://geulah.org.il/HaTanach/verse/?verse=171180'/> (23,4)</a> אַל־תִּיגַ֥ע לְהַֽעֲשִׁ֑יר מִֽבִּינָֽתְךָ֥ חֲדָֽל׃ 
<a target = '_blank' href='https://geulah.org.il/HaTanach/verse/?verse=171190'/> (23,5)</a> הֲתָ֤עִו֯ף עֵינֶ֨יךָ ׀ בֹּ֗ו וְאֵ֫ינֶ֥נּוּ כִּ֤י עָשׂ֣ה יַֽעֲשֶׂה־לֹּ֣ו כְנָפַ֑֯יִם כְּ֝נֶ֗שֶׁר וָ֯ע֥וּף הַשָּׁמָֽיִם׃ ױ 
<a target = '_blank' href='https://geulah.org.il/HaTanach/verse/?verse=171200'/> (23,6)</a> אַל־תִּלְחַ֗ם אֶת־לֶ֭חֶם רַ֣ע עָ֑יִן וְאַל־תִּ֝תְאָ֗ו לְמַטְעַמֹּתָֽיו׃ 
<a target = '_blank' href='https://geulah.org.il/HaTanach/verse/?verse=171210'/> (23,7)</a> כִּ֤י ׀ כְּמֹֽו־שָׁעַ֥ר בְּנַפְשֹׁ֗ו כֶּ֫ן־ה֥וּא אֱכֹ֣ול וּ֭שְׁתֵה יֹ֣אמַר לָ֑ךְ וְ֝לִבֹּ֗ו בַּל־עִמָּֽךְ׃ 
<a target = '_blank' href='https://geulah.org.il/HaTanach/verse/?verse=171220'/> (23,8)</a> פִּֽתְּךָ־אָכַ֥לְתָּ תְקִיאֶ֑נָּה וְ֝שִׁחַ֗תָּ דְּבָרֶ֥יךָ הַנְּעִימִֽים׃ 
<a target = '_blank' href='https://geulah.org.il/HaTanach/verse/?verse=171230'/> (23,9)</a> בְּאָזְנֵ֣י כְ֭סִיל אַל־תְּדַבֵּ֑ר כִּֽי־יָ֝ב֗וּז לְשֵׂ֣כֶל מִלֶּֽיךָ׃ 
<a target = '_blank' href='https://geulah.org.il/HaTanach/verse/?verse=171240'/> (23,10)</a> אַל־תַּ֭סֵּג גְּב֣וּל עֹולָ֑ם וּבִשְׂדֵ֥י יְ֝תֹומִ֗ים אַל־תָּבֹֽא׃ 
<a target = '_blank' href='https://geulah.org.il/HaTanach/verse/?verse=171250'/> (23,11)</a> כִּֽי־גֹֽאֲלָ֥ם חָזָ֑ק הֽוּא־יָרִ֖יב אֶת־רִיבָ֣ם אִתָּֽךְ׃ 
<a target = '_blank' href='https://geulah.org.il/HaTanach/verse/?verse=171260'/> (23,12)</a> הָבִ֣יאָה לַמּוּסָ֣ר לִבֶּ֑ךָ וְ֝אָזְנֶ֗יךָ לְאִמְרֵי־דָֽעַת׃ 
<a target = '_blank' href='https://geulah.org.il/HaTanach/verse/?verse=171270'/> (23,13)</a> אַל־תִּמְנַ֣ע מִנַּ֣עַר מוּסָ֑ר כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃ 
<a target = '_blank' href='https://geulah.org.il/HaTanach/verse/?verse=171280'/> (23,14)</a> אַ֭תָּה בַּשֵּׁ֣בֶט תַּכֶּ֑נּוּ וְ֝נַפְשֹׁ֗ו מִשְּׁאֹ֥ול תַּצִּֽיל׃ 
<a target = '_blank' href='https://geulah.org.il/HaTanach/verse/?verse=171290'/> (23,15)</a> בְּ֭נִי אִם־חָכַ֣ם לִבֶּ֑ךָ יִשְׂמַ֖ח לִבִּ֣י גַם־אָֽנִי׃ 
<a target = '_blank' href='https://geulah.org.il/HaTanach/verse/?verse=171300'/> (23,16)</a> וְתַֽעֲלֹ֥זְנָה כִלְיֹותָ֑י בְּדַבֵּ֥ר שְׂ֝פָתֶ֗יךָ מֵֽישָׁרִֽים׃ 
<a target = '_blank' href='https://geulah.org.il/HaTanach/verse/?verse=171310'/> (23,17)</a> אַל־יְקַנֵּ֣א לִ֭בְּךָ בַּֽחַטָּאִ֑ים כִּ֥י אִם־בְּיִרְאַ֥ת יְ֝הֹוָ֗ה כָּל־הַיֹּֽום׃ 
<a target = '_blank' href='https://geulah.org.il/HaTanach/verse/?verse=171320'/> (23,18)</a> כִּ֭י אִם־יֵ֣שׁ אַֽחֲרִ֑ית וְ֝תִקְוָֽתְךָ֗ לֹ֣א תִכָּרֵֽת׃ 
<a target = '_blank' href='https://geulah.org.il/HaTanach/verse/?verse=171330'/> (23,19)</a> שְׁמַע־אַתָּ֣ה בְנִ֣י וַֽחֲכָ֑ם וְאַשֵּׁ֖ר בַּדֶּ֣רֶךְ לִבֶּֽךָ׃ 
<a target = '_blank' href='https://geulah.org.il/HaTanach/verse/?verse=171340'/> (23,20)</a> אַל־תְּהִ֥י בְסֹֽבְאֵי־יָ֑יִן בְּזֹלְלֵ֖י בָשָׂ֣ר לָֽמֹו׃ 
<a target = '_blank' href='https://geulah.org.il/HaTanach/verse/?verse=171350'/> (23,21)</a> כִּֽי־סֹבֵ֣א וְ֭זֹולֵל יִוָּרֵ֑שׁ וּ֝קְרָעִ֗ים תַּלְבִּ֥ישׁ נוּמָֽה׃ 
<a target = '_blank' href='https://geulah.org.il/HaTanach/verse/?verse=171360'/> (23,22)</a> שְׁמַ֣ע לְ֭אָבִיךָ זֶ֣ה יְלָדֶ֑ךָ וְאַל־תָּ֝ב֗וּז כִּֽי־זָֽקְנָ֥ה אִמֶּֽךָ׃ 
<a target = '_blank' href='https://geulah.org.il/HaTanach/verse/?verse=171370'/> (23,23)</a> אֱמֶ֣ת קְ֭נֵה וְאַל־תִּמְכֹּ֑ר חָכְמָ֖ה וּמוּסָ֣ר וּבִינָֽה׃ 
<a target = '_blank' href='https://geulah.org.il/HaTanach/verse/?verse=171380'/> (23,24)</a> גִּ֣ו֯ל יָ֭גִו֯ל אֲבִ֣י צַדִּ֑יק יְֹ֯ולֵ֥ד חָ֝כָ֗ם ו֯יִשְׂמַ֥ח בֹּֽו׃ 
<a target = '_blank' href='https://geulah.org.il/HaTanach/verse/?verse=171390'/> (23,25)</a> יִשְׂמַח־אָבִ֥יךָ וְאִמֶּ֑ךָ וְ֝תָגֵ֗ל יֹֽולַדְתֶּֽךָ׃ 
<a target = '_blank' href='https://geulah.org.il/HaTanach/verse/?verse=171400'/> (23,26)</a> תְּנָ֣ה בְ֭נִי לִבְּךָ֣ לִ֑י וְ֝עֵינֶ֗יךָ דְּרָכַ֥י תִּרֹּֽצְ֯נָה׃ 
<a target = '_blank' href='https://geulah.org.il/HaTanach/verse/?verse=171410'/> (23,27)</a> כִּֽי־שׁוּחָ֣ה עֲמוּקָ֣ה זֹונָ֑ה וּבְאֵ֥ר צָ֝רָ֗ה נָכְרִיָּֽה׃ 
<a target = '_blank' href='https://geulah.org.il/HaTanach/verse/?verse=171420'/> (23,28)</a> אַף־הִ֭יא כְּחֶ֣תֶף תֶּֽאֱרֹ֑ב וּ֝בֹֽוגְדִ֗ים בְּאָדָ֥ם תֹּוסִֽף׃ 
<a target = '_blank' href='https://geulah.org.il/HaTanach/verse/?verse=171430'/> (23,29)</a> לְמִי־אֹ֨וי ׀ לְמִ֤י אֲבֹ֡וי לְמִ֤י מִדְוָ֯נִ֨ים ׀ לְמִי־שִׂ֗יחַ לְ֭מִי פְּצָעִ֣ים חִנָּ֑ם לְ֝מִ֗י חַכְלִל֥וּת עֵינָֽיִם׃ 
<a target = '_blank' href='https://geulah.org.il/HaTanach/verse/?verse=171440'/> (23,30)</a> לַֽמְאַֽחֲרִ֥ים עַל־הַיָּ֑יִן לַ֝בָּאִ֗ים לַחְקֹ֥ור מִמְסָֽךְ׃ 
<a target = '_blank' href='https://geulah.org.il/HaTanach/verse/?verse=171450'/> (23,31)</a> אַל־תֵּ֥רֶא יַיִן֮ כִּ֪֯י יִתְאַ֫דָּ֥ם כִּֽי־יִתֵּ֣ן בַּכֹּ֣י֯ס עֵינֹ֑ו יִ֝תְהַלֵּ֗ךְ בְּמֵֽישָׁרִֽים׃ 
<a target = '_blank' href='https://geulah.org.il/HaTanach/verse/?verse=171460'/> (23,32)</a> אַ֭חֲרִיתֹו כְּנָחָ֣שׁ יִשָּׁ֑ךְ וּֽכְצִפְעֹנִ֥י יַפְרִֽשׁ׃ 
<a target = '_blank' href='https://geulah.org.il/HaTanach/verse/?verse=171470'/> (23,33)</a> עֵ֭ינֶיךָ יִרְא֣וּ זָרֹ֑ות וְ֝לִבְּךָ֗ יְדַבֵּ֥ר תַּהְפֻּכֹֽות׃ 
<a target = '_blank' href='https://geulah.org.il/HaTanach/verse/?verse=171480'/> (23,34)</a> וְ֭הָיִיתָ כְּשֹׁכֵ֣ב בְּלֶב־יָ֑ם וּ֝כְשֹׁכֵ֗ב בְּרֹ֣אשׁ חִבֵּֽל׃ 
<a target = '_blank' href='https://geulah.org.il/HaTanach/verse/?verse=171490'/> (23,35)</a> הִכּ֥וּנִי בַל־חָלִיתִי֮ הֲלָמ֗וּנִי בַּל־יָ֫דָ֥עְתִּי מָתַ֥י אָקִ֑יץ אֹ֝וסִ֗יף אֲבַקְשֶׁ֥נּוּ עֹֽוד׃ ײ 
<a target = '_blank' href='https://geulah.org.il/HaTanach/verse/?verse=171500'/> (24,1)</a> אַל־תְּ֭קַנֵּא בְּאַנְשֵׁ֣י רָעָ֑ה וְאַל־תִּ֝תְאָ֗ו לִהְיֹ֥ות אִתָּֽם׃ 
<a target = '_blank' href='https://geulah.org.il/HaTanach/verse/?verse=171510'/> (24,2)</a> כִּי־שֹׁ֖ד יֶהְגֶּ֣ה לִבָּ֑ם וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃ 
<a target = '_blank' href='https://geulah.org.il/HaTanach/verse/?verse=171520'/> (24,3)</a> בְּ֭חָכְמָה יִבָּ֣נֶה בָּ֑יִת וּ֝בִתְבוּנָ֗ה יִתְכֹּונָֽן׃ 
<a target = '_blank' href='https://geulah.org.il/HaTanach/verse/?verse=171530'/> (24,4)</a> וּ֭בְדַעַת חֲדָרִ֣ים יִמָּֽלְא֑וּ כָּל־הֹ֖ון יָקָ֣ר וְנָעִֽים׃ 
<a target = '_blank' href='https://geulah.org.il/HaTanach/verse/?verse=171540'/> (24,5)</a> גֶּֽבֶר־חָכָ֥ם בַּעֹ֑וז וְאִ֥ישׁ דַּ֝֗עַת מְאַמֶּץ־כֹּֽחַ׃ 
<a target = '_blank' href='https://geulah.org.il/HaTanach/verse/?verse=171550'/> (24,6)</a> כִּ֣י בְ֭תַחְבֻּלֹות תַּֽעֲשֶׂה־לְּךָ֣ מִלְחָמָ֑ה וּ֝תְשׁוּעָ֗ה בְּרֹ֣ב יֹועֵֽץ׃ 
<a target = '_blank' href='https://geulah.org.il/HaTanach/verse/?verse=171560'/> (24,7)</a> רָאמֹ֣ות לֶֽאֱוִ֣יל חָכְמֹ֑ות בַּ֝שַּׁ֗עַר לֹ֣א יִפְתַּח־פִּֽיהוּ׃ 
<a target = '_blank' href='https://geulah.org.il/HaTanach/verse/?verse=171570'/> (24,8)</a> מְחַשֵּׁ֥ב לְהָרֵ֑עַ לֹ֝֗ו בַּֽעַל־מְזִמֹּ֥ות יִקְרָֽאוּ׃ 
<a target = '_blank' href='https://geulah.org.il/HaTanach/verse/?verse=171580'/> (24,9)</a> זִמַּ֣ת אִוֶּ֣לֶת חַטָּ֑את וְתֹֽועֲבַ֖ת לְאָדָ֣ם לֵֽץ׃ 
<a target = '_blank' href='https://geulah.org.il/HaTanach/verse/?verse=171590'/> (24,10)</a> הִ֭תְרַפִּיתָ בְּיֹ֥ום צָרָ֗ה צַ֣ר כֹּחֶֽכָה׃ 
<a target = '_blank' href='https://geulah.org.il/HaTanach/verse/?verse=171600'/> (24,11)</a> הַ֭צֵּל לְקֻחִ֣ים לַמָּ֑וֶת וּמָטִ֥ים לַ֝הֶ֗רֶג אִם־תַּחְשֹֽׂוךְ׃ 
<a target = '_blank' href='https://geulah.org.il/HaTanach/verse/?verse=171610'/> (24,12)</a> כִּֽי־תֹאמַ֗ר הֵן֮ לֹֽא־יָדַ֪עְנ֫וּ זֶ֥ה הֲלֹֽא־תֹ֘כֵ֤ן לִבֹּ֨ות ׀ הֽוּא־יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע וְהֵשִׁ֖יב לְאָדָ֣ם כְּפָֽעֳלֹֽו׃ 
<a target = '_blank' href='https://geulah.org.il/HaTanach/verse/?verse=171620'/> (24,13)</a> אֱכָל־בְּנִ֣י דְ֭בַשׁ כִּי־טֹ֑וב וְנֹ֥פֶת מָ֝תֹ֗וק עַל־חִכֶּֽךָ׃ 
<a target = '_blank' href='https://geulah.org.il/HaTanach/verse/?verse=171630'/> (24,14)</a> כֵּ֤ן ׀ דְּעֶ֥ה חָכְמָ֗ה לְנַ֫פְשֶׁ֥ךָ אִם־מָ֭צָאתָ וְיֵ֣שׁ אַֽחֲרִ֑ית וְ֝תִקְוָֽתְךָ֗ לֹ֣א תִכָּרֵֽת׃ 
<a target = '_blank' href='https://geulah.org.il/HaTanach/verse/?verse=171640'/> (24,15)</a> אַל־תֶּֽאֱרֹ֣ב רָ֭שָׁע לִנְוֵ֣ה צַדִּ֑יק אַל־תְּשַׁדֵּ֥ד רִבְצֹֽו׃ 
<a target = '_blank' href='https://geulah.org.il/HaTanach/verse/?verse=171650'/> (24,16)</a> כִּ֤י שֶׁ֨בַע ׀ יִפֹּ֣ול צַדִּ֣יק וָקָ֑ם וּ֝רְשָׁעִ֗ים יִכָּֽשְׁל֥וּ בְרָעָֽה׃ 
<a target = '_blank' href='https://geulah.org.il/HaTanach/verse/?verse=171660'/> (24,17)</a> בִּנְפֹ֣ל אֹ֭ויִבְי֯ךָ אַל־תִּשְׂמָ֑ח וּ֝בִכָּֽשְׁלֹ֗ו אַל־יָגֵ֥ל לִבֶּֽךָ׃ 
<a target = '_blank' href='https://geulah.org.il/HaTanach/verse/?verse=171670'/> (24,18)</a> פֶּן־יִרְאֶ֣ה יְ֭הֹוָה וְרַ֣ע בְּעֵינָ֑יו וְהֵשִׁ֖יב מֵֽעָלָ֣יו אַפֹּֽו׃ 
<a target = '_blank' href='https://geulah.org.il/HaTanach/verse/?verse=171680'/> (24,19)</a> אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א בָּֽרְשָׁעִֽים׃ 
<a target = '_blank' href='https://geulah.org.il/HaTanach/verse/?verse=171690'/> (24,20)</a> כִּ֤י ׀ לֹֽא־תִֽהְיֶ֣ה אַֽחֲרִ֣ית לָרָ֑ע נֵ֖ר רְשָׁעִ֣ים יִדְעָֽךְ׃ 
<a target = '_blank' href='https://geulah.org.il/HaTanach/verse/?verse=171700'/> (24,21)</a> יְרָֽא־אֶת־יְהֹוָ֣ה בְּנִ֣י וָמֶ֑לֶךְ עִם־שֹׁ֜ונִ֗ים אַל־תִּתְעָרָֽב׃ 
<a target = '_blank' href='https://geulah.org.il/HaTanach/verse/?verse=171710'/> (24,22)</a> כִּֽי־פִ֭תְאֹם יָק֣וּם אֵידָ֑ם וּפִ֥יד שְׁ֜נֵיהֶ֗ם מִ֣י יֹודֵֽעַ׃ 
<a target = '_blank' href='https://geulah.org.il/HaTanach/verse/?verse=171720'/> (24,23)</a> גַּם־אֵ֥לֶּה לַֽחֲכָמִ֑ים הַֽכֵּר־פָּנִ֖ים בְּמִשְׁפָּ֣ט בַּל־טֹֽוב׃ 
<a target = '_blank' href='https://geulah.org.il/HaTanach/verse/?verse=171730'/> (24,24)</a> אֹמֵ֣ר לְרָשָׁע֘ צַדִּ֪יק אָ֥֫תָּה יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃ 
<a target = '_blank' href='https://geulah.org.il/HaTanach/verse/?verse=171740'/> (24,25)</a> וְלַמֹּֽוכִיחִ֥ים יִנְעָ֑ם וַֽ֝עֲלֵיהֶ֗ם תָּבֹ֥וא בִרְכַּת־טֹֽוב׃ 
<a target = '_blank' href='https://geulah.org.il/HaTanach/verse/?verse=171750'/> (24,26)</a> שְׂפָתַ֥יִם יִשָּׁ֑ק מֵ֝שִׁ֗יב דְּבָרִ֥ים נְכֹחִֽים׃ 
<a target = '_blank' href='https://geulah.org.il/HaTanach/verse/?verse=171760'/> (24,27)</a> הָ֘כֵ֤ן בַּח֨וּץ ׀ מְלַאכְתֶּ֗ךָ וְעַתְּדָ֣הּ בַּשָּׂדֶ֣ה לָ֑ךְ אַ֝חַ֗ר וּבָנִ֥יתָ בֵיתֶֽךָ׃ 
<a target = '_blank' href='https://geulah.org.il/HaTanach/verse/?verse=171770'/> (24,28)</a> אַל־תְּהִ֣י עֵֽד־חִנָּ֣ם בְּרֵעֶ֑ךָ וַֽ֝הֲפִתִּ֗יתָ בִּשְׂפָתֶֽיךָ׃ 
<a target = '_blank' href='https://geulah.org.il/HaTanach/verse/?verse=171780'/> (24,29)</a> אַל־תֹּאמַ֗ר כַּֽאֲשֶׁ֣ר עָֽשָׂה־לִ֭י כֵּ֣ן אֶֽעֱשֶׂה־לֹּ֑ו אָשִׁ֖יב לָאִ֣ישׁ כְּפָֽעֳלֹֽו׃ 
<a target = '_blank' href='https://geulah.org.il/HaTanach/verse/?verse=171790'/> (24,30)</a> עַל־שְׂדֵ֣ה אִֽישׁ־עָצֵ֣ל עָבַ֑֯רְתִּי וְעַל־כֶּ֝֗רֶם אָדָ֥ם חֲסַר־לֵֽב׃ 
<a target = '_blank' href='https://geulah.org.il/HaTanach/verse/?verse=171800'/> (24,31)</a> וְהִנֵּ֨ה עָ֘לָ֤ה כֻלֹּ֨ו ׀ קִמְּשֹׂונִ֗ים כָּסּ֣וּ פָנָ֣יו חֲרֻלִּ֑ים וְגֶ֖דֶר אֲבָנָ֣יו נֶהֱרָֽסָה׃ 
<a target = '_blank' href='https://geulah.org.il/HaTanach/verse/?verse=171810'/> (24,32)</a> וָאֶחֱזֶ֣ה אָֽ֭נֹכִי אָשִׁ֣ית לִבִּ֑י רָ֝אִ֗יתִי לָקַ֥חְתִּי מוּסָֽר׃ 
<a target = '_blank' href='https://geulah.org.il/HaTanach/verse/?verse=171820'/> (24,33)</a> מְעַ֣ט שֵׁ֭נֹות מְעַ֣ט תְּנוּמֹ֑ות מְעַ֓ט ׀ חִבֻּ֖ק יָדַ֣יִם לִשְׁכָּֽב׃ 
<a target = '_blank' href='https://geulah.org.il/HaTanach/verse/?verse=171830'/> (24,34)</a> וּבָא־מִתְהַלֵּ֥ךְ רֵישֶׁ֑ךָ וּ֜מַחְסֹרֶ֗יךָ כְּאִ֣ישׁ מָגֵֽן׃ ײ 
<a target = '_blank' href='https://geulah.org.il/HaTanach/verse/?verse=171840'/> (25,1)</a> גַּם־אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י ׀ חִזְקִיָּ֬ה מֶֽלֶךְ־יְהוּדָֽה׃ 
<a target = '_blank' href='https://geulah.org.il/HaTanach/verse/?verse=171850'/> (25,2)</a> כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃ 
<a target = '_blank' href='https://geulah.org.il/HaTanach/verse/?verse=171860'/> (25,3)</a> שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃ 
<a target = '_blank' href='https://geulah.org.il/HaTanach/verse/?verse=171870'/> (25,4)</a> הָגֹ֣ו סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃ 
<a target = '_blank' href='https://geulah.org.il/HaTanach/verse/?verse=171880'/> (25,5)</a> הָגֹ֣ו רָ֭שָׁע לִפְנֵי־מֶ֑לֶךְ וְיִכֹּ֖ון בַּצֶּ֣דֶק כִּסְאֹֽו׃ 
<a target = '_blank' href='https://geulah.org.il/HaTanach/verse/?verse=171890'/> (25,6)</a> אַל־תִּתְהַדַּ֥ר לִפְנֵי־מֶ֑לֶךְ וּבִמְקֹ֥ום גְּ֝דֹלִ֗ים אַל־תַּעֲמֹֽד׃ 
<a target = '_blank' href='https://geulah.org.il/HaTanach/verse/?verse=171900'/> (25,7)</a> כִּ֤י טֹ֥וב אֲמָר־לְךָ֗ עֲלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃ 
<a target = '_blank' href='https://geulah.org.il/HaTanach/verse/?verse=171910'/> (25,8)</a> אַל־תֵּצֵ֥א לָרִ֗ב מַ֫הֵ֥ר פֶּ֣ן מַה־תַּֽ֭עֲשֶׂה בְּאַֽחֲרִיתָ֑הּ בְּהַכְלִ֖ים אֹֽתְךָ֣ רֵעֶֽךָ׃ 
<a target = '_blank' href='https://geulah.org.il/HaTanach/verse/?verse=171920'/> (25,9)</a> רִֽ֭יבְךָ רִ֣יב אֶת־רֵעֶ֑ךָ וְסֹ֖וד אַחֵ֣ר אַל־תְּגָֽל׃ 
<a target = '_blank' href='https://geulah.org.il/HaTanach/verse/?verse=171930'/> (25,10)</a> פֶּֽן־יְחַסֶּדְךָ֥ שֹׁמֵ֑עַ וְ֝דִבָּֽתְךָ֗ לֹ֣א תָשֽׁוּב׃ 
<a target = '_blank' href='https://geulah.org.il/HaTanach/verse/?verse=171940'/> (25,11)</a> תַּפּוּחֵ֣י זָ֭הָב בְּמַשְׂכִּיֹּ֣ות כָּ֑סֶף דָּ֝בָ֗ר דָּבֻ֥ר עַל־אָפְנָֽיו׃ 
<a target = '_blank' href='https://geulah.org.il/HaTanach/verse/?verse=171950'/> (25,12)</a> נֶ֣זֶם זָ֭הָב וַֽחֲלִי־כָ֑תֶם מֹוכִ֥יחַ חָ֝כָ֗ם עַל־אֹ֥זֶן שֹׁמָֽעַת׃ 
<a target = '_blank' href='https://geulah.org.il/HaTanach/verse/?verse=171960'/> (25,13)</a> כְּצִנַּת־שֶׁ֨לֶג ׀ בְּיֹ֬ום קָצִ֗יר צִ֣יר נֶֽ֭אֱמָן לְשֹֽׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ 
<a target = '_blank' href='https://geulah.org.il/HaTanach/verse/?verse=171970'/> (25,14)</a> נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃ 
<a target = '_blank' href='https://geulah.org.il/HaTanach/verse/?verse=171980'/> (25,15)</a> בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשֹׁ֥ון רַ֝כָּ֗ה תִּשְׁבָּר־גָּֽרֶם׃ 
<a target = '_blank' href='https://geulah.org.il/HaTanach/verse/?verse=171990'/> (25,16)</a> דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־תִּ֜שְׂבָּעֶ֗נּוּ וַֽהֲקֵֽאֹתֹֽו׃ 
<a target = '_blank' href='https://geulah.org.il/HaTanach/verse/?verse=172000'/> (25,17)</a> הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־יִ֝שְׂבָּֽעֲךָ֗ וּשְׂנֵאֶֽךָ׃ 
<a target = '_blank' href='https://geulah.org.il/HaTanach/verse/?verse=172010'/> (25,18)</a> מֵפִ֣יץ וְ֭חֶרֶב וְחֵ֣ץ שָׁנ֑וּן אִֽישׁ־עֹנֶ֥ה בְ֝רֵעֵ֗הוּ עֵ֣ד שָֽׁקֶר׃ 
<a target = '_blank' href='https://geulah.org.il/HaTanach/verse/?verse=172020'/> (25,19)</a> שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בֹּ֝וגֵ֗ד בְּיֹ֣ום צָרָֽה׃ 
<a target = '_blank' href='https://geulah.org.il/HaTanach/verse/?verse=172030'/> (25,20)</a> מַֽעֲדֶה־בֶּ֨גֶד ׀ בְּיֹ֣ום קָ֭רָה חֹ֣מֶץ עַל־נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־רָֽע׃ 
<a target = '_blank' href='https://geulah.org.il/HaTanach/verse/?verse=172040'/> (25,21)</a> אִם־רָעֵ֣ב שׂ֖נַֽאֲךָ הַֽאֲכִלֵ֣הוּ לָ֑חֶם וְאִם־צָ֝מֵ֗א הַשְׁקֵ֥הוּ מָֽיִם׃ 
<a target = '_blank' href='https://geulah.org.il/HaTanach/verse/?verse=172050'/> (25,22)</a> כִּ֤י גֶֽחָלִ֗ים אַ֭תָּה חֹתֶ֣ה עַל־רֹאשֹׁ֑ו וַֽ֝יהֹוָ֗ה יְשַׁלֶּם־לָֽךְ׃ 
<a target = '_blank' href='https://geulah.org.il/HaTanach/verse/?verse=172060'/> (25,23)</a> ר֣וּחַ צָ֭פֹון תְּחֹ֣ולֵל גָּ֑שֶׁם וּפָנִ֥ים נִ֜זְעָמִ֗ים לְשֹׁ֣ון סָֽתֶר׃ 
<a target = '_blank' href='https://geulah.org.il/HaTanach/verse/?verse=172070'/> (25,24)</a> טֹ֗וב שֶׁ֥בֶת עַל־פִּנַּת־גָּ֑ג מֵאֵ֥שֶׁת מִ֝דְוָ֯נִ֗ים וּבֵ֥ית חָֽבֶר׃ 
<a target = '_blank' href='https://geulah.org.il/HaTanach/verse/?verse=172080'/> (25,25)</a> מַ֣יִם קָ֭רִים עַל־נֶ֣פֶשׁ עֲיֵפָ֑ה וּשְׁמוּעָ֥ה טֹ֝ובָ֗ה מֵאֶ֥רֶץ מֶרְחָֽק׃ 
<a target = '_blank' href='https://geulah.org.il/HaTanach/verse/?verse=172090'/> (25,26)</a> מַעְיָ֣ן נִ֭רְפָּשׂ וּמָקֹ֣ור מָשְׁחָ֑ת צַ֝דִּ֗יק מָ֣ט לִפְנֵֽי־רָשָֽׁע׃ 
<a target = '_blank' href='https://geulah.org.il/HaTanach/verse/?verse=172100'/> (25,27)</a> אָ֘כֹ֤ל דְּבַ֣שׁ הַרְבֹּ֣ות לֹא־טֹ֑וב וְחֵ֖קֶר כְּבֹדָ֣ם כָּבֹֽוד׃ 
<a target = '_blank' href='https://geulah.org.il/HaTanach/verse/?verse=172110'/> (25,28)</a> עִ֣יר פְּ֭רוּצָה אֵ֣ין חֹומָ֑ה אִ֝֗ישׁ אֲשֶׁ֤ר ׀ אֵֽין־מַעְצָ֬ר לְרוּחֹֽו׃ ײ 
<a target = '_blank' href='https://geulah.org.il/HaTanach/verse/?verse=172120'/> (26,1)</a> כַּשֶּׁ֤לֶג ׀ בַּקַּ֗יִץ וְכַמָּטָ֥ר בַּקָּצִ֑יר כֵּ֤ן לֹֽא־נָאוֶ֖ה לִכְסִ֣יל כָּבֹֽוד׃ 
<a target = '_blank' href='https://geulah.org.il/HaTanach/verse/?verse=172130'/> (26,2)</a> כַּצִּפֹּ֣ור לָ֭נוּד כַּדְּרֹ֣ור לָע֑וּף כֵּ֖ן קִלְלַ֥ת חִ֝נָּ֗ם לֹ֣א תָבֹֽא׃ 
<a target = '_blank' href='https://geulah.org.il/HaTanach/verse/?verse=172140'/> (26,3)</a> שֹׁ֣וט לַ֭סּוּס מֶ֣תֶג לַֽחֲמֹ֑ור וְ֝שֵׁ֗בֶט לְגֵ֣ו כְּסִילִֽים׃ 
<a target = '_blank' href='https://geulah.org.il/HaTanach/verse/?verse=172150'/> (26,4)</a> אַל־תַּ֣עַן כְּ֭סִיל כְּאִוַּלְתֹּ֑ו פֶּן־תִּשְׁוֶה־לֹּ֥ו גַם־אָֽתָּה׃ 
<a target = '_blank' href='https://geulah.org.il/HaTanach/verse/?verse=172160'/> (26,5)</a> עֲנֵ֣ה כְ֭סִיל כְּאִוַּלְתֹּ֑ו פֶּן־יִֽהְיֶ֖ה חָכָ֣ם בְּעֵינָֽיו׃ 
<a target = '_blank' href='https://geulah.org.il/HaTanach/verse/?verse=172170'/> (26,6)</a> מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ דְּבָרִ֣ים בְּיַד־כְּסִֽיל׃ 
<a target = '_blank' href='https://geulah.org.il/HaTanach/verse/?verse=172180'/> (26,7)</a> דַּ֯לְי֣וּ שֹׁ֭קַיִם מִפִּסֵּ֑חַ וּ֝מָשָׁ֗ל בְּפִ֣י כְסִילִֽים׃ 
<a target = '_blank' href='https://geulah.org.il/HaTanach/verse/?verse=172190'/> (26,8)</a> כִּצְרֹ֣ור אֶ֭בֶן בְּמַרְגֵּמָ֑ה כֵּֽן־נֹותֵ֖ן לִכְסִ֣יל כָּבֹֽוד׃ 
<a target = '_blank' href='https://geulah.org.il/HaTanach/verse/?verse=172200'/> (26,9)</a> חֹ֭וחַ עָלָ֣ה בְיַד־שִׁכֹּ֑ור וּ֝מָשָׁ֗ל בְּפִ֣י כְסִילִֽים׃ 
<a target = '_blank' href='https://geulah.org.il/HaTanach/verse/?verse=172210'/> (26,10)</a> רַ֥ב מְחֹֽולֵל־כֹּ֑ל וְשׂכֵ֥ר כְּ֝סִ֗יל וְשׂכֵ֥ר עֹֽבְרִֽים׃ 
<a target = '_blank' href='https://geulah.org.il/HaTanach/verse/?verse=172220'/> (26,11)</a> כְּ֭כֶלֶב שָׁ֣ב עַל־קֵאֹ֑ו כְּ֜סִ֗יל שֹׁונֶ֥ה בְאִוַּלְתֹּֽו׃ 
<a target = '_blank' href='https://geulah.org.il/HaTanach/verse/?verse=172230'/> (26,12)</a> רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה לִכְסִ֣יל מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=172240'/> (26,13)</a> אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י בֵּ֣ין הָֽרְחֹבֹֽות׃ 
<a target = '_blank' href='https://geulah.org.il/HaTanach/verse/?verse=172250'/> (26,14)</a> הַ֭דֶּלֶת תִּסֹּ֣וב עַל־צִירָ֑הּ וְ֝עָצֵ֗ל עַל־מִטָּתֹֽו׃ 
<a target = '_blank' href='https://geulah.org.il/HaTanach/verse/?verse=172260'/> (26,15)</a> טָ֘מַ֤ן עָצֵ֣ל יָ֭דֹו בַּצַּלָּ֑חַת נִ֝לְאָ֗ה לַֽהֲשִׁיבָ֥הּ אֶל־פִּֽיו׃ 
<a target = '_blank' href='https://geulah.org.il/HaTanach/verse/?verse=172270'/> (26,16)</a> חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה מְשִׁ֣יבֵי טָֽעַם׃ 
<a target = '_blank' href='https://geulah.org.il/HaTanach/verse/?verse=172280'/> (26,17)</a> מַֽחֲזִ֥יק בְּאָזְנֵי־כָ֑לֶב עֹבֵ֥ר מִ֝תְעַבֵּ֗ר עַל־רִ֥יב לֹא־לֹֽו׃ 
<a target = '_blank' href='https://geulah.org.il/HaTanach/verse/?verse=172290'/> (26,18)</a> כְּ֭מִתְלַהְלֵהַּ הַיֹּרֶ֥ה זִקִּ֗ים חִצִּ֥ים וָמָֽוֶת׃ 
<a target = '_blank' href='https://geulah.org.il/HaTanach/verse/?verse=172300'/> (26,19)</a> כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר הֲלֹֽא־מְשַׂחֵ֥ק אָֽנִי׃ 
<a target = '_blank' href='https://geulah.org.il/HaTanach/verse/?verse=172310'/> (26,20)</a> בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין נִ֝רְגָּ֗ן יִשְׁתֹּ֥ק מָדֹֽון׃ 
<a target = '_blank' href='https://geulah.org.il/HaTanach/verse/?verse=172320'/> (26,21)</a> פֶּחָ֣ם לְ֭גֶֽחָלִים וְעֵצִ֣ים לְאֵ֑שׁ וְאִ֥ישׁ מִ֝דְוָ֯נִ֗ים לְחַרְחַר־רִֽיב׃  
<a target = '_blank' href='https://geulah.org.il/HaTanach/verse/?verse=172330'/> (26,22)</a> דִּבְרֵ֣י נִ֭רְגָּן כְּמִתְלַֽהֲמִ֑ים וְ֝הֵ֗ם יָֽרְד֥וּ חַדְרֵי־בָֽטֶן׃ 
<a target = '_blank' href='https://geulah.org.il/HaTanach/verse/?verse=172340'/> (26,23)</a> כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ שְׂפָתַ֖יִם דֹּֽלְקִ֣ים וְלֶב־רָֽע׃ 
<a target = '_blank' href='https://geulah.org.il/HaTanach/verse/?verse=172350'/> (26,24)</a> בִּ֭שְׂפָתָו֯ יִנָּכֵ֣ר שֹׂונֵ֑א וּ֝בְקִרְבֹּ֗ו יָשִׁ֥ית מִרְמָֽה׃ 
<a target = '_blank' href='https://geulah.org.il/HaTanach/verse/?verse=172360'/> (26,25)</a> כִּֽי־יְחַנֵּ֣ן קֹ֭ולֹו אַל־תַּֽאֲמֶן־בֹּ֑ו כִּ֤י שֶׁ֖בַע תֹּֽועֵבֹ֣ות בְּלִבֹּֽו׃ 
<a target = '_blank' href='https://geulah.org.il/HaTanach/verse/?verse=172370'/> (26,26)</a> תִּכַּסֶּ֣ה שִׂ֭נְאָה בְּמַשָּׁאֹ֑ון תִּגָּלֶ֖ה רָֽעָתֹ֣ו בְקָהָֽל׃ 
<a target = '_blank' href='https://geulah.org.il/HaTanach/verse/?verse=172380'/> (26,27)</a> כֹּ֣רֶה שַּׁ֭חַת בָּ֣הּ יִפֹּ֑ל וְגֹלֵ֥ל אֶ֝֗בֶן אֵלָ֥יו תָּשֽׁוּב׃ 
<a target = '_blank' href='https://geulah.org.il/HaTanach/verse/?verse=172390'/> (26,28)</a> לְשֹֽׁון־שֶׁ֭קֶר יִשְׂנָ֣א דַכָּ֑יו וּפֶ֥ה חָ֝לָ֗ק יַֽעֲשֶׂ֥ה מִדְחֶֽה׃ ײ 
<a target = '_blank' href='https://geulah.org.il/HaTanach/verse/?verse=172400'/> (27,1)</a> אַל־תִּ֭תְהַלֵּל בְּיֹ֣ום מָחָ֑ר כִּ֥י לֹֽא־תֵ֝דַ֗ע מַה־יֵּ֥לֶד יֹֽום׃ 
<a target = '_blank' href='https://geulah.org.il/HaTanach/verse/?verse=172410'/> (27,2)</a> יְהַלֶּלְךָ֣ זָ֣ר וְלֹא־פִ֑יךָ נָ֝כְרִ֗י וְאַל־שְׂפָתֶֽיךָ׃ 
<a target = '_blank' href='https://geulah.org.il/HaTanach/verse/?verse=172420'/> (27,3)</a> כֹּ֣בֶד אֶ֭בֶן וְנֵ֣טֶל הַחֹ֑ול וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃ 
<a target = '_blank' href='https://geulah.org.il/HaTanach/verse/?verse=172430'/> (27,4)</a> אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י יַֽ֜עֲמֹד לִפְנֵ֥י קִנְאָֽה׃ 
<a target = '_blank' href='https://geulah.org.il/HaTanach/verse/?verse=172440'/> (27,5)</a> טֹ֖ובָה תֹּוכַ֣חַת מְגֻלָּ֑ה מֵֽאַֽהֲבָ֥ה מְסֻתָּֽרֶת׃ 
<a target = '_blank' href='https://geulah.org.il/HaTanach/verse/?verse=172450'/> (27,6)</a> נֶ֭אֱמָנִים פִּצְעֵ֣י אֹוהֵ֑ב וְ֝נַעְתָּרֹ֗ות נְשִׁיקֹ֥ות שֹׂונֵֽא׃ 
<a target = '_blank' href='https://geulah.org.il/HaTanach/verse/?verse=172460'/> (27,7)</a> נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ רְ֝עֵבָ֗ה כָּל־מַ֥ר מָתֹֽוק׃ 
<a target = '_blank' href='https://geulah.org.il/HaTanach/verse/?verse=172470'/> (27,8)</a> כְּ֭צִפֹּור נֹודֶ֣דֶת מִן־קִנָּ֑הּ כֵּ֥ן אִ֝֗ישׁ נֹודֵ֥ד מִמְּקֹומֹֽו׃ 
<a target = '_blank' href='https://geulah.org.il/HaTanach/verse/?verse=172480'/> (27,9)</a> שֶׁ֣מֶן וּ֖קְטֹרֶת יְשַׂמַּח־לֵ֑ב וּמֶ֥תֶק רֵ֝עֵ֗הוּ מֵֽעֲצַת־נָֽפֶשׁ׃ 
<a target = '_blank' href='https://geulah.org.il/HaTanach/verse/?verse=172490'/> (27,10)</a> רֵֽעֲךָ֙ ׀ וְרֵ֪עַה֯ אָבִ֡יךָ אַֽל־תַּֽעֲזֹ֗ב וּבֵ֥ית אָחִ֗יךָ אַל־תָּ֭בֹוא בְּיֹ֣ום אֵידֶ֑ךָ טֹ֥וב שָׁכֵ֥ן קָ֝רֹ֗וב מֵאָ֥ח רָחֹֽוק׃ 
<a target = '_blank' href='https://geulah.org.il/HaTanach/verse/?verse=172500'/> (27,11)</a> חֲכַ֣ם בְּ֭נִי וְשַׂמַּ֣ח לִבִּ֑י וְאָשִׁ֖יבָה חֹֽרְפִ֣י דָבָֽר׃ 
<a target = '_blank' href='https://geulah.org.il/HaTanach/verse/?verse=172510'/> (27,12)</a> עָר֤וּם ׀ רָאָ֣ה רָעָ֣ה נִסְתָּ֑ר פְּ֝תָא֗֯יִם עָֽבְר֥וּ נֶֽעֱנָֽשׁוּ׃ 
<a target = '_blank' href='https://geulah.org.il/HaTanach/verse/?verse=172520'/> (27,13)</a> קַח־בִּ֭גְדֹו כִּי־עָ֣רַב זָ֑ר וּבְעַ֖ד נָכְרִיָּ֣ה חַבְלֵֽהוּ׃ 
<a target = '_blank' href='https://geulah.org.il/HaTanach/verse/?verse=172530'/> (27,14)</a> מְבָ֘רֵ֤ךְ רֵעֵ֨הוּ ׀ בְּקֹ֣ול גָּ֭דֹול בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֹֽו׃ 
<a target = '_blank' href='https://geulah.org.il/HaTanach/verse/?verse=172540'/> (27,15)</a> דֶּ֣לֶף טֹ֭ורֵד בְּיֹ֣ום סַגְרִ֑יר וְאֵ֥שֶׁת מִ֝דְוָ֯נִ֗ים נִשְׁתָּֽוָה׃ 
<a target = '_blank' href='https://geulah.org.il/HaTanach/verse/?verse=172550'/> (27,16)</a> צֹֽפְנֶ֥יהָ צָֽפַן־ר֑וּחַ וְשֶׁ֖מֶן יְמִינֹ֣ו יִקְרָֽא׃ 
<a target = '_blank' href='https://geulah.org.il/HaTanach/verse/?verse=172560'/> (27,17)</a> בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד פְּנֵי־רֵעֵֽהוּ׃ 
<a target = '_blank' href='https://geulah.org.il/HaTanach/verse/?verse=172570'/> (27,18)</a> נֹצֵ֣ר תְּ֭אֵנָה יֹאכַ֣ל פִּרְיָ֑הּ וְשֹׁמֵ֖ר אֲדֹנָ֣יו יְכֻבָּֽד׃ 
<a target = '_blank' href='https://geulah.org.il/HaTanach/verse/?verse=172580'/> (27,19)</a> כַּ֭מַּיִם הַפָּנִ֣ים לַפָּנִ֑ים כֵּ֤ן לֵ֥ב הָֽ֝אָדָ֗ם לָֽאָדָֽם׃ 
<a target = '_blank' href='https://geulah.org.il/HaTanach/verse/?verse=172590'/> (27,20)</a> שְׁאֹ֣ול וַֽ֭אֲבַדֹּה֯ לֹ֣א תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃ 
<a target = '_blank' href='https://geulah.org.il/HaTanach/verse/?verse=172600'/> (27,21)</a> מַצְרֵ֣ף לַ֭כֶּסֶף וְכ֣וּר לַזָּהָ֑ב וְ֝אִ֗ישׁ לְפִ֣י מַֽהֲלָלֹֽו׃ 
<a target = '_blank' href='https://geulah.org.il/HaTanach/verse/?verse=172610'/> (27,22)</a> אִ֥ם תִּכְתֹּ֤ושׁ אֶת־הָֽאֱוִ֨יל ׀ בַּמַּכְתֵּ֡שׁ בְּתֹ֣וךְ הָֽ֭רִיפֹות בַּֽעֱלִ֑י לֹא־תָס֥וּר מֵֽ֝עָלָ֗יו אִוַּלְתֹּֽו׃ 
<a target = '_blank' href='https://geulah.org.il/HaTanach/verse/?verse=172620'/> (27,23)</a> יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית לִ֝בְּךָ֗ לַֽעֲדָרִֽים׃ 
<a target = '_blank' href='https://geulah.org.il/HaTanach/verse/?verse=172630'/> (27,24)</a> כִּ֤י לֹ֣א לְעֹולָ֣ם חֹ֑סֶן וְאִם־נֵ֝֗זֶר לְדֹ֣ור ָ֯דֹֽור׃ 
<a target = '_blank' href='https://geulah.org.il/HaTanach/verse/?verse=172640'/> (27,25)</a> גָּלָ֣ה חָ֭צִיר וְנִרְאָה־דֶ֑שֶׁא וְ֜נֶֽאֶסְפ֗וּ עִשְּׂ֯בֹ֥ות הָרִֽים׃ 
<a target = '_blank' href='https://geulah.org.il/HaTanach/verse/?verse=172650'/> (27,26)</a> כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה עַתּוּדִֽים׃ 
<a target = '_blank' href='https://geulah.org.il/HaTanach/verse/?verse=172660'/> (27,27)</a> וְדֵ֤י ׀ חֲלֵ֬ב עִזִּ֗ים לְ֭לַחְמְךָ לְלֶ֣חֶם בֵּיתֶ֑ךָ וְ֝חַיִּ֗ים לְנַֽעֲרֹותֶֽיךָ׃ ײ 
<a target = '_blank' href='https://geulah.org.il/HaTanach/verse/?verse=172670'/> (28,1)</a> נָ֣סוּ וְאֵֽין־רֹדֵ֣ף רָשָׁ֑ע וְ֜צַדִּיקִ֗ים כִּכְפִ֥יר יִבְטָֽח׃ 
<a target = '_blank' href='https://geulah.org.il/HaTanach/verse/?verse=172680'/> (28,2)</a> בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ וּבְאָדָ֥ם מֵבִ֥ין יֹ֝דֵ֗עַ כֵּ֣ן יַֽאֲרִֽיךְ׃ 
<a target = '_blank' href='https://geulah.org.il/HaTanach/verse/?verse=172690'/> (28,3)</a> גֶּ֣בֶר רָ֭שׁ וְעשֵׁ֣ק דַּלִּ֑ים מָטָ֥ר סֹ֝חֵ֗ף וְאֵ֣ין לָֽחֶם׃ 
<a target = '_blank' href='https://geulah.org.il/HaTanach/verse/?verse=172700'/> (28,4)</a> עֹֽזְבֵ֣י תֹ֖ורָה יְהַלְל֣וּ רָשָׁ֑ע וְשֹֽׁמְרֵ֥י תֹ֝ורָ֗ה יִתְגָּ֥רוּ בָֽם׃  
<a target = '_blank' href='https://geulah.org.il/HaTanach/verse/?verse=172710'/> (28,5)</a> אַנְשֵׁי־רָ֭ע לֹֽא־יָבִ֣ינוּ מִשְׁפָּ֑ט וּמְבַקְשֵׁ֥י יְ֝הֹוָ֗ה יָבִ֥ינוּ כֹֽל׃ 
<a target = '_blank' href='https://geulah.org.il/HaTanach/verse/?verse=172720'/> (28,6)</a> טֹֽוב־רָ֭שׁ הֹולֵ֣ךְ בְּתֻמֹּ֑ו מֵֽעִקֵּ֥שׁ דְּ֝רָכַ֗יִם וְה֣וּא עָשִֽׁיר׃ 
<a target = '_blank' href='https://geulah.org.il/HaTanach/verse/?verse=172730'/> (28,7)</a> נֹוצֵ֣ר תֹּ֭ורָה בֵּ֣ן מֵבִ֑ין וְרֹעֶ֥ה זֹ֝ולְלִ֗ים יַכְלִ֥ים אָבִֽיו׃ 
<a target = '_blank' href='https://geulah.org.il/HaTanach/verse/?verse=172740'/> (28,8)</a> מַרְבֶּ֣ה הֹ֭ונֹו בְּנֶ֣שֶׁךְ וְב֯תַרְבִּ֑ית לְחֹונֵ֖ן דַּלִּ֣ים יִקְבְּצֶֽנּוּ׃ 
<a target = '_blank' href='https://geulah.org.il/HaTanach/verse/?verse=172750'/> (28,9)</a> מֵסִ֣יר אָ֭זְנֹו מִשְּׁמֹ֣עַ תֹּורָ֑ה גַּם־תְּ֝פִלָּתֹ֗ו תֹּֽועֵבָֽה׃ 
<a target = '_blank' href='https://geulah.org.il/HaTanach/verse/?verse=172760'/> (28,10)</a> מַשְׁגֶּ֤ה יְשָׁרִ֨ים ׀ בְּדֶ֥רֶךְ רָ֗ע בִּשְׁחוּתֹ֥ו הֽוּא־יִפֹּ֑ול וּ֝תְמִימִ֗ים יִנְחֲלוּ־טֹֽוב׃ 
<a target = '_blank' href='https://geulah.org.il/HaTanach/verse/?verse=172770'/> (28,11)</a> חָכָ֣ם בְּ֭עֵינָיו אִ֣ישׁ עָשִׁ֑יר וְדַ֖ל מֵבִ֣ין יַחְקְרֶֽנּוּ׃ 
<a target = '_blank' href='https://geulah.org.il/HaTanach/verse/?verse=172780'/> (28,12)</a> בַּֽעֲלֹ֣ץ צַ֭דִּיקִים רַבָּ֣ה תִפְאָ֑רֶת וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃ 
<a target = '_blank' href='https://geulah.org.il/HaTanach/verse/?verse=172790'/> (28,13)</a> מְכַסֶּ֣ה פְ֭שָׁעָיו לֹ֣א יַצְלִ֑יחַ וּמֹודֶ֖ה וְעֹזֵ֣ב יְרֻחָֽם׃ 
<a target = '_blank' href='https://geulah.org.il/HaTanach/verse/?verse=172800'/> (28,14)</a> אַשְׁרֵ֣י אָ֭דָם מְפַחֵ֣ד תָּמִ֑יד וּמַקְשֶׁ֥ה לִ֝בֹּ֗ו יִפֹּ֥ול בְּרָעָֽה׃ 
<a target = '_blank' href='https://geulah.org.il/HaTanach/verse/?verse=172810'/> (28,15)</a> אֲרִי־נֹ֭הֵם וְדֹ֣ב שֹׁוקֵ֑ק מֹושֵׁ֥ל רָ֝שָׁ֗ע עַ֣ל עַם־דָּֽל׃ 
<a target = '_blank' href='https://geulah.org.il/HaTanach/verse/?verse=172820'/> (28,16)</a> נָגִ֗יד חֲסַ֣ר תְּ֭בוּנֹות וְרַ֥ב מַֽעֲשַׁקֹּ֑ות שׂ֥נֵאי֯ בֶ֝֗צַע יַֽאֲרִ֥יךְ יָמִֽים׃ ױ 
<a target = '_blank' href='https://geulah.org.il/HaTanach/verse/?verse=172830'/> (28,17)</a> אָ֭דָ֯ם עָשֻׁ֣ק בְּדַם־נָ֑פֶשׁ עַד־בֹּ֥֯ר יָ֝נ֗וּס אַל־יִתְמְכוּ־בֹֽו׃ 
<a target = '_blank' href='https://geulah.org.il/HaTanach/verse/?verse=172840'/> (28,18)</a> הֹולֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ דְּ֝רָכַ֗יִם יִפֹּ֥ול בְּאֶחָֽת׃ 
<a target = '_blank' href='https://geulah.org.il/HaTanach/verse/?verse=172850'/> (28,19)</a> עֹבֵ֣ד אַ֭דְמָתֹו יִשְׂבַּע־לָ֑חֶם וּמְרַדֵּ֥ף רֵ֝יקִ֗ים יִשְׂבַּֽע־רִֽישׁ׃ 
<a target = '_blank' href='https://geulah.org.il/HaTanach/verse/?verse=172860'/> (28,20)</a> אִ֣ישׁ אֱ֭מוּנֹות רַב־בְּרָכֹ֑ות וְאָ֥ץ לְ֝הַֽעֲשִׁ֗יר לֹ֣א יִנָּקֶֽה׃ 
<a target = '_blank' href='https://geulah.org.il/HaTanach/verse/?verse=172870'/> (28,21)</a> הַֽכֵּר־פָּנִ֥ים לֹא־טֹ֑וב וְעַל־פַּת־לֶ֝֗חֶם יִפְשַׁע־גָּֽבֶר׃ 
<a target = '_blank' href='https://geulah.org.il/HaTanach/verse/?verse=172880'/> (28,22)</a> נִבְהָ֥ל לַהֹ֗ון אִ֭ישׁ רַ֣ע עָ֑יִן וְלֹא־יֵ֝דַֹע כִּי־חֶ֥סֶר יְבֹאֶֽנּוּ׃ 
<a target = '_blank' href='https://geulah.org.il/HaTanach/verse/?verse=172890'/> (28,23)</a> מֹ֘וכִ֤יחַ אָדָ֣ם אַֽ֭חֲרַי חֵ֣ן יִמְצָ֑א מִמַּֽחֲלִ֥יק לָשֹֽׁון׃ 
<a target = '_blank' href='https://geulah.org.il/HaTanach/verse/?verse=172900'/> (28,24)</a> גֹּוזֵ֤ל ׀ אָ֘בִ֤יו וְאִמֹּ֗ו וְאֹמֵ֥ר אֵֽין־פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃ 
<a target = '_blank' href='https://geulah.org.il/HaTanach/verse/?verse=172910'/> (28,25)</a> רְחַב־נֶ֭פֶשׁ יְגָרֶ֣ה מָדֹ֑ון וּבֹטֵ֖חַ עַל־יְהֹוָ֣ה יְדֻשָּֽׁן׃ 
<a target = '_blank' href='https://geulah.org.il/HaTanach/verse/?verse=172920'/> (28,26)</a> בֹּוטֵ֣חַ בְּ֭לִבֹּו ה֣וּא כְסִ֑יל וְהֹולֵ֥ךְ בְּ֝חָכְמָ֗ה ה֣וּא יִמָּלֵֽט׃ 
<a target = '_blank' href='https://geulah.org.il/HaTanach/verse/?verse=172930'/> (28,27)</a> נֹותֵ֣ן לָ֭רָשׁ אֵ֣ין מַחְסֹ֑ור וּמַעְלִ֥ים עֵ֝ינָ֗יו רַב־מְאֵרֹֽות׃ 
<a target = '_blank' href='https://geulah.org.il/HaTanach/verse/?verse=172940'/> (28,28)</a> בְּק֣וּם רְ֭שָׁעִים יִסָּתֵ֣ר אָדָ֑ם וּ֝בְאָבְדָ֗ם יִרְבּ֥וּ צַדִּיקִֽים׃ ײ 
<a target = '_blank' href='https://geulah.org.il/HaTanach/verse/?verse=172950'/> (29,1)</a> אִ֣ישׁ תֹּ֭וכָחֹות מַקְשֶׁה־עֹ֑רֶף פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ 
<a target = '_blank' href='https://geulah.org.il/HaTanach/verse/?verse=172960'/> (29,2)</a> בִּרְבֹ֣ות צַ֭דִּיקִים יִשְׂמַ֣ח הָעָ֑ם וּבִמְשֹׁ֥ל רָ֝שָׁ֗ע יֵאָ֥נַח עָֽם׃ 
<a target = '_blank' href='https://geulah.org.il/HaTanach/verse/?verse=172970'/> (29,3)</a> אִֽישׁ־אֹהֵ֣ב חָ֭כְמָה יְשַׂמַּ֣ח אָבִ֑יו וְרֹעֶ֥ה זֹ֝ונֹ֗ות יְאַבֶּד־הֹֽון׃ 
<a target = '_blank' href='https://geulah.org.il/HaTanach/verse/?verse=172980'/> (29,4)</a> מֶ֗לֶךְ בְּ֭מִשְׁפָּט יַֽעֲמִ֣יד אָ֑רֶץ וְאִ֖ישׁ תְּרוּמֹ֣ות יֶֽהֶרְסֶֽנָּה׃ 
<a target = '_blank' href='https://geulah.org.il/HaTanach/verse/?verse=172990'/> (29,5)</a> גֶּ֭בֶר מַֽחֲלִ֣יק עַל־רֵעֵ֑הוּ רֶ֝֗שֶׁת פֹּורֵ֥שׂ עַל־פְּעָמָֽיו׃ 
<a target = '_blank' href='https://geulah.org.il/HaTanach/verse/?verse=173000'/> (29,6)</a> בְּפֶ֤שַֽׁע אִ֣ישׁ רָ֣ע מֹוקֵ֑שׁ וְ֝צַדִּ֗יק יָר֥וּן וְשָׂמֵֽחַ׃ 
<a target = '_blank' href='https://geulah.org.il/HaTanach/verse/?verse=173010'/> (29,7)</a> יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע לֹֽא־יָבִ֥ין דָּֽעַת׃ 
<a target = '_blank' href='https://geulah.org.il/HaTanach/verse/?verse=173020'/> (29,8)</a> אַנְשֵׁ֣י לָ֭צֹון יָפִ֣יחוּ קִרְיָ֑ה וַֽ֝חֲכָמִ֗ים יָשִׁ֥יבוּ אָֽף׃ 
<a target = '_blank' href='https://geulah.org.il/HaTanach/verse/?verse=173030'/> (29,9)</a> אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל וְרָגַ֥ז וְ֝שָׂחַ֗ק וְאֵ֣ין נָֽחַת׃ 
<a target = '_blank' href='https://geulah.org.il/HaTanach/verse/?verse=173040'/> (29,10)</a> אַנְשֵׁ֣י דָ֭מִים יִשְׂנְאוּ־תָ֑ם וִֽ֝ישָׁרִ֗ים יְבַקְשׁ֥וּ נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=173050'/> (29,11)</a> כָּל־ר֭וּחֹו יֹוצִ֣יא כְסִ֑יל וְ֝חָכָ֗ם בְּאָחֹ֥ור יְשַׁבְּחֶֽנָּה׃ 
<a target = '_blank' href='https://geulah.org.il/HaTanach/verse/?verse=173060'/> (29,12)</a> מ֭שֵׁל מַקְשִׁ֣יב עַל־דְּבַר־שָׁ֑קֶר כָּל־מְשָֽׁרְתָ֥יו רְשָׁעִֽים׃ 
<a target = '_blank' href='https://geulah.org.il/HaTanach/verse/?verse=173070'/> (29,13)</a> רָ֤שׁ וְאִ֣ישׁ תְּכָכִ֣ים נִפְגָּ֑שׁוּ מֵ֤אִיר ׀ עֵינֵ֖י שְׁנֵיהֶ֣ם יְהֹוָֽה׃ 
<a target = '_blank' href='https://geulah.org.il/HaTanach/verse/?verse=173080'/> (29,14)</a> מֶ֤לֶךְ שֹׁופֵ֣ט בֶּֽאֱמֶ֣ת דַּלִּ֑ים כִּ֝סְאֹ֗ו לָעַ֥ד יִכֹּֽון׃ 
<a target = '_blank' href='https://geulah.org.il/HaTanach/verse/?verse=173090'/> (29,15)</a> שֵׁ֣בֶט וְ֭תֹוכַחַת יִתֵּ֣ן חָכְמָ֑ה וְנַ֥עַר מְ֝שֻׁלָּ֗ח מֵבִ֥ישׁ אִמֹּֽו׃ 
<a target = '_blank' href='https://geulah.org.il/HaTanach/verse/?verse=173100'/> (29,16)</a> בִּרְבֹ֣ות רְ֭שָׁעִים יִרְבֶּה־פָּ֑שַׁע וְ֝צַדִּיקִ֗ים בְּמַפַּלְתָּ֥ם יִרְאֽוּ׃ 
<a target = '_blank' href='https://geulah.org.il/HaTanach/verse/?verse=173110'/> (29,17)</a> יַסֵּ֣ר בִּ֭נְךָ וִֽינִיחֶ֑ךָּ וְיִתֵּ֖ן מַֽעֲדַנִּ֣ים לְנַפְשֶֽׁךָ׃  
<a target = '_blank' href='https://geulah.org.il/HaTanach/verse/?verse=173120'/> (29,18)</a> בְּאֵ֣ין חָ֭זֹון יִפָּ֣רַע עָ֑ם וְשֹׁמֵ֖ר תֹּורָ֣ה אַשְׁרֵֽהוּ׃ 
<a target = '_blank' href='https://geulah.org.il/HaTanach/verse/?verse=173130'/> (29,19)</a> בִּ֭דְבָרִים לֹֽא־יִוָּ֣סֶר עָ֑בֶד כִּֽי־יָ֝בִ֗ין וְאֵ֣ין מַֽעֲנֶֽה׃ 
<a target = '_blank' href='https://geulah.org.il/HaTanach/verse/?verse=173140'/> (29,20)</a> חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה לִכְסִ֣יל מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=173150'/> (29,21)</a> מְפַנֵּ֣ק מִנֹּ֣עַר עַבְדֹּ֑ו וְ֝אַֽחֲרִיתֹ֗ו יִֽהְיֶ֥ה מָנֹֽון׃ 
<a target = '_blank' href='https://geulah.org.il/HaTanach/verse/?verse=173160'/> (29,22)</a> אִֽישׁ־אַ֭ף יְגָרֶ֣ה מָדֹ֑ון וּבַ֖עַל חֵמָ֣ה רַב־פָּֽשַׁע׃ 
<a target = '_blank' href='https://geulah.org.il/HaTanach/verse/?verse=173170'/> (29,23)</a> גַּֽאֲוַ֣ת אָ֭דָם תַּשְׁפִּילֶ֑נּוּ וּשְׁפַל־ר֝֗וּחַ יִתְמֹ֥ךְ כָּבֹֽוד׃ 
<a target = '_blank' href='https://geulah.org.il/HaTanach/verse/?verse=173180'/> (29,24)</a> חֹולֵ֣ק עִם־גַּ֭נָּב שֹׂונֵ֣א נַפְשֹׁ֑ו אָלָ֥ה יִ֝שְׁמַ֗ע וְלֹ֣א יַגִּֽיד׃ 
<a target = '_blank' href='https://geulah.org.il/HaTanach/verse/?verse=173190'/> (29,25)</a> חֶרְדַּ֣ת אָ֭דָם יִתֵּ֣ן מֹוקֵ֑שׁ וּבֹוטֵ֖חַ בַּֽיהֹוָ֣ה יְשֻׂגָּֽב׃ 
<a target = '_blank' href='https://geulah.org.il/HaTanach/verse/?verse=173200'/> (29,26)</a> רַ֭בִּים מְבַקְשִׁ֣ים פְּנֵֽי־מֹושֵׁ֑ל וּ֝מֵֽיְהֹוָ֗ה מִשְׁפַּט־אִֽישׁ׃ 
<a target = '_blank' href='https://geulah.org.il/HaTanach/verse/?verse=173210'/> (29,27)</a> תֹּֽועֲבַ֣ת צַ֭דִּיקִים אִ֣ישׁ עָ֑וֶל וְתֹֽועֲבַ֖ת רָשָׁ֣ע יְשַׁר־דָּֽרֶךְ׃ ײ 
<a target = '_blank' href='https://geulah.org.il/HaTanach/verse/?verse=173220'/> (30,1)</a> דִּבְרֵ֤י ׀ אָג֥וּר בִּן־יָקֶ֗ה הַמַּ֫שָּׂ֥א נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָּֽל׃ 
<a target = '_blank' href='https://geulah.org.il/HaTanach/verse/?verse=173230'/> (30,2)</a> כִּ֤י בַ֣עַר אָֽנֹכִ֣י מֵאִ֑ישׁ וְלֹֽא־בִינַ֖ת אָדָ֣ם לִֽי׃ 
<a target = '_blank' href='https://geulah.org.il/HaTanach/verse/?verse=173240'/> (30,3)</a> וְלֹֽא־לָמַ֥דְתִּי חָכְמָ֑ה וְדַ֖עַת קְדשִׁ֣ים אֵדָֽע׃ 
<a target = '_blank' href='https://geulah.org.il/HaTanach/verse/?verse=173250'/> (30,4)</a> מִ֤י עָֽלָה־שָׁמַ֨יִם ׀ וַיֵּרַ֡ד מִ֤י אָֽסַף־ר֨וּחַ ׀ בְּחָפְנָ֡יו מִ֤י צָֽרַר־מַ֨יִם ׀ בַּשִּׂמְלָ֗ה מִ֭י הֵקִ֣ים כָּל־אַפְסֵי־אָ֑רֶץ מַה־שְּׁמֹ֥ו וּמַֽה־שֶּׁם־בְּ֝נֹ֗ו כִּ֣י תֵדָֽע׃ 
<a target = '_blank' href='https://geulah.org.il/HaTanach/verse/?verse=173260'/> (30,5)</a> כָּל־אִמְרַ֣ת אֱלֹ֣והַּ צְרוּפָ֑ה מָגֵ֥ן ה֝֗וּא לַֽחֹסִ֥ים בֹּֽו׃ 
<a target = '_blank' href='https://geulah.org.il/HaTanach/verse/?verse=173270'/> (30,6)</a> אַל־תֹּ֥וסְףְּ עַל־דְּבָרָ֑יו פֶּן־יֹוכִ֖יחַ בְּךָ֣ וְנִכְזָֽבְתָּ׃ ױ 
<a target = '_blank' href='https://geulah.org.il/HaTanach/verse/?verse=173280'/> (30,7)</a> שְ֭֝תַּיִם שָׁאַ֣לְתִּי מֵֽאִתָּ֑ךְ אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃ 
<a target = '_blank' href='https://geulah.org.il/HaTanach/verse/?verse=173290'/> (30,8)</a> שָׁ֤וְא ׀ וּדְבַר־כָּזָ֡ב הַרְחֵ֬ק מִמֶּ֗נִּי רֵ֣אשׁ וָ֭עשֶׁר אַל־תִּתֶּן־לִ֑י הַ֝טְרִיפֵ֗נִי לֶ֣חֶם חֻקִּֽי׃ 
<a target = '_blank' href='https://geulah.org.il/HaTanach/verse/?verse=173300'/> (30,9)</a> פֶּ֥ן אֶשְׂבַּ֨ע ׀ וְכִחַשְׁתִּי֮ וְאָמַ֗רְתִּי מִ֥י יְה֫וָֹ֥ה וּפֶן־אִוָּרֵ֥שׁ וְגָנַ֑֯בְתִּי וְ֝תָפַ֗שְׂתִּי שֵׁ֣ם אֱלֹהָֽי׃  ױ 
<a target = '_blank' href='https://geulah.org.il/HaTanach/verse/?verse=173310'/> (30,10)</a> אַל־תַּלְשֵׁ֣ן עֶ֭בֶד אֶל־אֲדֹנָ֑ו֯ פֶּֽן־יְקַלֶּלְךָ֥ וְאָשָֽׁמְתָּ׃ 
<a target = '_blank' href='https://geulah.org.il/HaTanach/verse/?verse=173320'/> (30,11)</a> דֹּ֭ור אָבִ֣יו יְקַלֵּ֑ל וְאֶת־אִ֝מֹּ֗ו לֹ֣א יְבָרֵֽךְ׃ 
<a target = '_blank' href='https://geulah.org.il/HaTanach/verse/?verse=173330'/> (30,12)</a> דֹּ֭ור טָהֹ֣ור בְּעֵינָ֑יו וּ֝מִצֹּֽאָתֹ֗ו לֹ֣א רֻחָֽץ׃ 
<a target = '_blank' href='https://geulah.org.il/HaTanach/verse/?verse=173340'/> (30,13)</a> דֹּ֭ור מָֽה־רָמ֣וּ עֵינָ֑יו וְ֝עַפְעַפָּ֗יו יִנָּשֵֽׂאוּ׃ 
<a target = '_blank' href='https://geulah.org.il/HaTanach/verse/?verse=173350'/> (30,14)</a> דֹּ֤ור ׀ חֲרָבֹ֣ות שִׁנָּיו֮ וּמַֽאֲכָלֹ֪ות מְֽתַלְּעֹ֫תָ֥יו לֶֽאֱכֹ֣ל עֲנִיִּ֣ים מֵאֶ֑֯רֶץ וְ֝אֶבְיֹונִ֗ים מֵאָדָֽם׃ ױ 
<a target = '_blank' href='https://geulah.org.il/HaTanach/verse/?verse=173360'/> (30,15)</a> לַֽעֲלוּקָ֨ה ׀ שְׁתֵּ֥י בָנֹות֮ הַ֪ב֯ ׀ הַ֥ב שָׁלֹ֣ושׁ הֵ֭נָּה לֹ֣א תִשְׂבַּ֑֯עְנָה אַ֝רְבַּ֗ע לֹֽא־אָ֥מְרוּ הֹֽון׃ 
<a target = '_blank' href='https://geulah.org.il/HaTanach/verse/?verse=173370'/> (30,16)</a> שְׁאֹול֮ וְעֹ֪צֶ֫ר רָ֥חַם אֶ֭רֶץ לֹֽא־שָׂ֣בְעָה מַּ֑֯יִם וְ֝אֵ֗שׁ לֹא־אָ֥מְרָה הֹֽון׃ 
<a target = '_blank' href='https://geulah.org.il/HaTanach/verse/?verse=173380'/> (30,17)</a> עַ֤יִן ׀ תִּלְעַ֣ג לְאָב֮ וְתָבֻ֪ז לִיקֲּהַ֫ת־אֵ֥ם יִ֭קְּרוּהָ עֹֽרְבֵי־נַ֑חַל וְיֹֽאכְל֥וּהָ בְנֵי־נָֽשֶׁר׃ ױ 
<a target = '_blank' href='https://geulah.org.il/HaTanach/verse/?verse=173390'/> (30,18)</a> שְׁלשָׁ֣ה הֵ֭מָּה נִפְלְא֣וּ מִמֶּ֑נִּי וְ֝אַרְבָּעָ֗֯ לֹ֣א יְדַעְתִּֽים׃ 
<a target = '_blank' href='https://geulah.org.il/HaTanach/verse/?verse=173400'/> (30,19)</a> דֶּ֤רֶךְ הַנֶּ֨שֶׁר ׀ בַּשָּׁמַיִם֮ דֶּ֥רֶךְ נָחָ֗שׁ עֲלֵ֫י־צ֥וּר דֶּֽרֶךְ־אֳנִיָּ֥ה בְלֶב־יָ֑ם וְדֶ֖רֶךְ גֶּ֣בֶר בְּעַלְמָֽה׃ 
<a target = '_blank' href='https://geulah.org.il/HaTanach/verse/?verse=173410'/> (30,20)</a> כֵּ֤ן ׀ דֶּ֥רֶךְ אִשָּׁ֗ה מְנָ֫אָ֥פֶת אָֽ֭כְלָה וּמָ֣חֲתָה פִ֑יהָ וְ֝אָֽמְרָ֗ה לֹֽא־פָעַ֥לְתִּי אָֽוֶן׃ ױ 
<a target = '_blank' href='https://geulah.org.il/HaTanach/verse/?verse=173420'/> (30,21)</a> תַּ֣חַת שָׁ֭לֹושׁ רָ֣גְזָה אֶ֑֯רֶץ וְתַ֥חַת אַ֝רְבַּ֗ע לֹֽא־תוּכַ֥ל שְׂאֵֽת׃ 
<a target = '_blank' href='https://geulah.org.il/HaTanach/verse/?verse=173430'/> (30,22)</a> תַּ֣חַת עֶ֭בֶד כִּ֣י יִמְלֹ֑וךְ וְ֝נָבָ֗ל כִּ֣י יִֽשְׂבַּע־לָֽחֶם׃ 
<a target = '_blank' href='https://geulah.org.il/HaTanach/verse/?verse=173440'/> (30,23)</a> תַּ֣חַת שְׁ֭נוּאָה כִּ֣י תִבָּעֵ֑ל וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃ ױ 
<a target = '_blank' href='https://geulah.org.il/HaTanach/verse/?verse=173450'/> (30,24)</a> אַרְבָּ֣עָה הֵ֭ם קְטַנֵּי־אָ֑רֶץ וְ֝הֵ֗מָּה חֲכָמִ֥ים מְחֻכָּמִֽים׃ 
<a target = '_blank' href='https://geulah.org.il/HaTanach/verse/?verse=173460'/> (30,25)</a> הַ֭נְּמָלִים עַ֣ם לֹא־עָ֑ז וַיָּכִ֖ינוּ בַקַּ֣יִץ לַחְמָֽם׃ 
<a target = '_blank' href='https://geulah.org.il/HaTanach/verse/?verse=173470'/> (30,26)</a> שְׁ֭פַנִּים עַ֣ם לֹֽא־עָצ֑וּם וַיָּשִׂ֖ימוּ בַסֶּ֣לַע בֵּיתָֽם׃ 
<a target = '_blank' href='https://geulah.org.il/HaTanach/verse/?verse=173480'/> (30,27)</a> מֶ֭לֶךְ אֵ֣ין לָֽאַרְבֶּ֑ה וַיֵּצֵ֖א חֹצֵ֣ץ כֻּלֹּֽו׃ 
<a target = '_blank' href='https://geulah.org.il/HaTanach/verse/?verse=173490'/> (30,28)</a> שְׁ֭מָמִית בְּיָדַ֣יִם תְּתַפֵּ֑שׂ וְ֝הִ֗יא בְּהֵ֣יכְלֵי מֶֽלֶךְ׃ ײ 
<a target = '_blank' href='https://geulah.org.il/HaTanach/verse/?verse=173500'/> (30,29)</a> שְׁלשָׁ֣ה הֵ֭מָּה מֵיטִ֣יבֵי צָ֑עַד וְ֝אַרְבָּעָ֗ה מֵטִ֥בֵי לָֽכֶת׃ 
<a target = '_blank' href='https://geulah.org.il/HaTanach/verse/?verse=173510'/> (30,30)</a> לַ֭יִשׁ גִּבֹּ֣ור בַּבְּהֵמָ֑ה וְלֹֽא־יָ֝שׁ֗וּב מִפְּנֵי־כֹֽל׃ 
<a target = '_blank' href='https://geulah.org.il/HaTanach/verse/?verse=173520'/> (30,31)</a> זַרְזִ֣יר מָתְנַ֣יִם אֹו־תָ֑יִשׁ וּ֝מֶ֗לֶךְ אַלְק֥וּם עִמֹּֽו׃ 
<a target = '_blank' href='https://geulah.org.il/HaTanach/verse/?verse=173530'/> (30,32)</a> אִם־נָבַ֥לְתָּ בְהִתְנַשֵּׂ֑א וְאִם־זַ֝מֹּ֗ותָ יָ֣ד לְפֶֽה׃ 
<a target = '_blank' href='https://geulah.org.il/HaTanach/verse/?verse=173540'/> (30,33)</a> כִּ֤י מִ֪יץ חָלָ֡ב יֹ֘וצִ֤יא חֶמְאָ֗ה וּמִֽיץ־אַ֭ף יֹ֣וצִיא דָ֑ם וּמִ֥יץ אַ֝פַּ֗יִם יֹ֣וצִיא רִֽיב׃ ײ 
<a target = '_blank' href='https://geulah.org.il/HaTanach/verse/?verse=173550'/> (31,1)</a> דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲ‍ֽשֶׁר־יִסְּרַ֥תּוּ אִמֹּֽו׃ 
<a target = '_blank' href='https://geulah.org.il/HaTanach/verse/?verse=173560'/> (31,2)</a> מַה־בְּ֭רִי וּמַֽה־בַּר־בִּטְנִ֑י וּ֝מֶה בַּר־נְדָרָֽי׃ 
<a target = '_blank' href='https://geulah.org.il/HaTanach/verse/?verse=173570'/> (31,3)</a> אַל־תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְחֹ֥ות מְלָכִֽין׃ 
<a target = '_blank' href='https://geulah.org.il/HaTanach/verse/?verse=173580'/> (31,4)</a> אַ֤ל לַמְּלָכִ֨ים ׀ לְֽמֹואֵ֗ל אַ֣ל לַ֭מְּלָכִים שְׁתֹו־יָ֑יִן וּ֝לְרֹֽוזְנִ֗ים אֵ֣ו֯ שֵׁכָֽר׃ 
<a target = '_blank' href='https://geulah.org.il/HaTanach/verse/?verse=173590'/> (31,5)</a> פֶּן־יִ֭שְׁתֶּה וְיִשְׁכַּ֣ח מְחֻקָּ֑ק וִֽ֝ישַׁנֶּה דִּ֣ין כָּל־בְּנֵי־עֹֽנִי׃ 
<a target = '_blank' href='https://geulah.org.il/HaTanach/verse/?verse=173600'/> (31,6)</a> תְּנוּ־שֵׁכָ֣ר לְאֹובֵ֑ד וְ֝יַ֗יִן לְמָ֣רֵי נָֽפֶשׁ׃ 
<a target = '_blank' href='https://geulah.org.il/HaTanach/verse/?verse=173610'/> (31,7)</a> יִ֭שְׁתֶּה וְיִשְׁכַּ֣ח רִישֹׁ֑ו וַֽ֝עֲמָלֹ֗ו לֹ֣א יִזְכָּר־עֹֽוד׃ 
<a target = '_blank' href='https://geulah.org.il/HaTanach/verse/?verse=173620'/> (31,8)</a> פְּתַח־פִּ֥יךָ לְאִלֵּ֑ם אֶל־דִּ֝֗ין כָּל־בְּנֵ֥י חֲלֹֽוף׃ 
<a target = '_blank' href='https://geulah.org.il/HaTanach/verse/?verse=173630'/> (31,9)</a> פְּתַח־פִּ֥יךָ שְׁפָט־צֶ֑דֶק וְ֝דִ֗ין עָנִ֥י וְאֶבְיֹֽון׃ ױ 
<a target = '_blank' href='https://geulah.org.il/HaTanach/verse/?verse=173640'/> (31,10)</a> אֵֽשֶׁת־חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃ 
<a target = '_blank' href='https://geulah.org.il/HaTanach/verse/?verse=173650'/> (31,11)</a> בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃ 
<a target = '_blank' href='https://geulah.org.il/HaTanach/verse/?verse=173660'/> (31,12)</a> גְּמָלַ֣תְהוּ טֹ֣וב וְלֹא־רָ֑ע כֹּ֝֗ל יְמֵ֣י חַיֶּֽיה׃ 
<a target = '_blank' href='https://geulah.org.il/HaTanach/verse/?verse=173670'/> (31,13)</a> דָּֽ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃ 
<a target = '_blank' href='https://geulah.org.il/HaTanach/verse/?verse=173680'/> (31,14)</a> הָֽ֭יְתָה כָּֽאֳנִיֹּ֣ות סֹוחֵ֑ר מִ֝מֶּרְחָ֗ק תָּבִ֥יא לַחְמָֽהּ׃ 
<a target = '_blank' href='https://geulah.org.il/HaTanach/verse/?verse=173690'/> (31,15)</a> וַתָּ֤קָם ׀ בְּעֹ֬וד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַֽעֲרֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=173700'/> (31,16)</a> זָֽמְמָ֣ה שָׁ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ נָ֣טְעָ֯ כָּֽרֶם׃ ײ 
<a target = '_blank' href='https://geulah.org.il/HaTanach/verse/?verse=173710'/> (31,17)</a> חָֽגְרָ֣ה בְעֹ֣וז מָתְנֶ֑יהָ וַ֝תְּאַמֵּ֗ץ זְרֹֽועֹותֶֽיהָ׃ 
<a target = '_blank' href='https://geulah.org.il/HaTanach/verse/?verse=173720'/> (31,18)</a> טָֽ֭עֲמָה כִּי־טֹ֣וב סַחְרָ֑הּ לֹֽא־יִכְבֶּ֖ה בַלַּ֣יְלָ֯ נֵרָֽהּ׃ ױ 
<a target = '_blank' href='https://geulah.org.il/HaTanach/verse/?verse=173730'/> (31,19)</a> יָ֭דֶיהָ שִׁלְּחָ֣ה בַכִּישֹׁ֑ור וְ֝כַפֶּ֗יהָ תָּ֣מְכוּ פָֽלֶךְ׃ 
<a target = '_blank' href='https://geulah.org.il/HaTanach/verse/?verse=173740'/> (31,20)</a> כַּ֭פָּהּ פָּֽרְשָׂ֣ה לֶֽעָנִ֑י וְ֝יָדֶ֗יהָ שִׁלְּחָ֥ה לָֽאֶבְיֹֽון׃ 
<a target = '_blank' href='https://geulah.org.il/HaTanach/verse/?verse=173750'/> (31,21)</a> לֹֽא־תִירָ֣א לְבֵיתָ֣הּ מִשָּׁ֑לֶג כִּ֥י כָל־בֵּ֝יתָ֗הּ לָבֻ֥שׁ שָׁנִֽים׃ 
<a target = '_blank' href='https://geulah.org.il/HaTanach/verse/?verse=173760'/> (31,22)</a> מַרְבַדִּ֥ים עָֽשְׂתָה־לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃ 
<a target = '_blank' href='https://geulah.org.il/HaTanach/verse/?verse=173770'/> (31,23)</a> נֹודָ֣ע בַּשְּׁעָרִ֣ים בַּעְלָ֑הּ בְּ֝שִׁבְתֹּ֗ו עִם־זִקְנֵי־אָֽרֶץ׃ 
<a target = '_blank' href='https://geulah.org.il/HaTanach/verse/?verse=173780'/> (31,24)</a> סָדִ֣ין עָֽ֭שְׂתָה וַתִּמְכֹּ֑ר וַֽ֝חֲגֹ֗ור נָֽתְנָ֥ה לַֽכְּנַֽעֲנִֽי׃ 
<a target = '_blank' href='https://geulah.org.il/HaTanach/verse/?verse=173790'/> (31,25)</a> עֹֽוז־וְהָדָ֥ר לְבוּשָׁ֑הּ וַ֝תִּשְׂחַ֗ק לְיֹ֣ום אַֽחֲרֹֽון׃ 
<a target = '_blank' href='https://geulah.org.il/HaTanach/verse/?verse=173800'/> (31,26)</a> פִּ֭יהָ פָּֽתְחָ֣ה בְחָכְמָ֑ה וְתֹֽורַת־חֶ֝֗סֶד עַל־לְשֹׁונָֽהּ׃ 
<a target = '_blank' href='https://geulah.org.il/HaTanach/verse/?verse=173810'/> (31,27)</a> צֹ֭ופִיָּה הֲי֯לִכֹ֣ות בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃ 
<a target = '_blank' href='https://geulah.org.il/HaTanach/verse/?verse=173820'/> (31,28)</a> קָ֣מוּ בָ֭נֶיהָ וַיְאַשְּׁר֑וּהָ בַּ֝עְלָ֗הּ וַיְהַלְלָֽהּ׃ 
<a target = '_blank' href='https://geulah.org.il/HaTanach/verse/?verse=173830'/> (31,29)</a> רַבֹּ֣ות בָּ֭נֹות עָ֣שׂוּ חָ֑יִל וְ֝אַ֗תְּ עָלִ֥ית עַל־כֻּלָּֽנָה׃ 
<a target = '_blank' href='https://geulah.org.il/HaTanach/verse/?verse=173840'/> (31,30)</a> שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־יְ֝הֹוָ֗ה הִ֣יא תִתְהַלָּֽל׃ 
<a target = '_blank' href='https://geulah.org.il/HaTanach/verse/?verse=173850'/> (31,31)</a> תְּנוּ־לָ֭הּ מִפְּרִ֣י יָדֶ֑יהָ וִֽיהַלְל֖וּהָ בַשְּׁעָרִ֣ים מַֽעֲשֶֽׂיהָ׃ 
</html> 
