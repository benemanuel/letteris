<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 Hosea הושע 
</br> </h2> 
<a target = '_blank' href='https://geulah.org.il/HaTanach/verse/?verse=221640'/> (1,1)</a> ֯דְּבַר־יְהֹוָ֣ה ׀ אֲשֶׁ֣ר הָיָ֗ה אֶל־הֹושֵׁעַ֨ בֶּן־בְּאֵרִ֔י בִּימֵ֨י עֻזִּיָּ֥ה יֹותָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה וּבִימֵ֛י יָֽרָבְעָ֥ם בֶּן־יֹואָ֖שׁ מֶ֥לֶךְ יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=221650'/> (1,2)</a> תְּחִלַּ֥ת דִּבֶּר־יְהֹוָ֖ה בְּהֹושֵׁ֑עַ וַיֹּ֨אמֶר יְהֹוָ֜ה אֶל־הֹושֵׁ֗עַ לֵ֣ךְ קַח־לְךָ֞ אֵ֤שֶׁת זְנוּנִים֙ וְיַלְדֵ֣י זְנוּנִ֔ים כִּֽי־זָנֹ֤ה תִזְנֶה֙ הָאָ֔רֶץ מֵאַֽחֲרֵ֖י יְהֹוָֽה׃ 
<a target = '_blank' href='https://geulah.org.il/HaTanach/verse/?verse=221660'/> (1,3)</a> וַיֵּ֙לֶךְ֙ וַיִּקַּ֔ח אֶת־גֹּ֖מֶר בַּת־דִּבְלָ֑יִם וַתַּ֕הַר וַתֵּ֥לֶד לֹ֖ו בֵּֽן׃ 
<a target = '_blank' href='https://geulah.org.il/HaTanach/verse/?verse=221670'/> (1,4)</a> וַיֹּ֤אמֶר יְהֹוָה֨ אֵלָ֔יו קְרָ֥א שְׁמֹ֖ו יִזְרְעֶ֑אל כִּי־עֹ֣וד מְעַ֗ט וּפָ֨קַדְתִּ֜י אֶת־דְּמֵ֤י יִזְרְעֶאל֨ עַל־בֵּ֣ית יֵה֔וּא וְהִ֨שְׁבַּתִּ֔י מַמְלְכ֖וּת בֵּ֥ית יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=221680'/> (1,5)</a> וְהָיָ֖ה בַּיֹּ֣ום הַה֑וּא וְשָֽׁבַרְתִּי֨ אֶת־קֶ֣שֶׁת יִשְׂרָאֵ֔ל בְּעֵ֖מֶק יִזְרְעֶֽאל׃ 
<a target = '_blank' href='https://geulah.org.il/HaTanach/verse/?verse=221690'/> (1,6)</a> וַתַּ֤הַר עֹוד֙ וַתֵּ֣לֶד בַּ֔ת וַיֹּ֣אמֶר לֹ֔ו קְרָ֥א שְׁמָ֖הּ לֹ֣א רֻחָ֑מָה כִּי֩ לֹ֨א אֹוסִ֜יף עֹ֗וד אֲרַחֵם֙ אֶת־בֵּ֣ית יִשְׂרָאֵ֔ל כִּֽי־נָשׂ֥א אֶשָּׂ֖א לָהֶֽם׃ 
<a target = '_blank' href='https://geulah.org.il/HaTanach/verse/?verse=221700'/> (1,7)</a> וְאֶת־בֵּ֤ית יְהוּדָה֙ אֲרַחֵ֔ם וְהֹֽושַׁעְתִּ֖ים בַּֽיהֹוָ֣ה אֱלֹֽהֵיהֶ֑ם וְלֹ֣א אֹֽושִׁיעֵ֗ם בְּקֶ֤שֶׁת וּבְחֶ֨רֶב֨ וּבְמִלְחָמָ֔ה בְּסוּסִ֖ים וּבְפָֽרָשִֽׁים׃ 
<a target = '_blank' href='https://geulah.org.il/HaTanach/verse/?verse=221710'/> (1,8)</a> וַתִּגְמֹ֖ל אֶת־לֹ֣א רֻחָ֑מָה וַתַּ֖הַר וַתֵּ֥לֶד בֵּֽן׃ 
<a target = '_blank' href='https://geulah.org.il/HaTanach/verse/?verse=221720'/> (1,9)</a> וַיֹּ֕אמֶר קְרָ֥א שְׁמֹ֖ו לֹ֣א עַמִּ֑י כִּ֤י אַתֶּם֙ לֹ֣א עַמִּ֔י וְאָֽנֹכִ֖י לֹֽא־אֶהְיֶ֥ה לָכֶֽם׃ ײ 
<a target = '_blank' href='https://geulah.org.il/HaTanach/verse/?verse=221730'/> (2,1)</a> ֯וְֽ֠הָיָה מִסְפַּ֤ר בְּנֵֽי־יִשְׂרָאֵל֨ כְּחֹ֣ול הַיָּ֔ם אֲשֶׁ֥ר לֹֽא־יִמַּ֖ד וְלֹ֣א יִסָּפֵ֑ר וְֽ֠הָיָה בִּמְקֹ֞ום אֲשֶׁר־יֵֽאָמֵ֤ר לָהֶם֙ לֹֽא־עַמִּ֣י אַתֶּ֔ם יֵֽאָמֵ֥ר לָהֶ֖ם בְּנֵ֥י אֵֽל־חָֽי׃ 
<a target = '_blank' href='https://geulah.org.il/HaTanach/verse/?verse=221740'/> (2,2)</a> וְ֠נִקְבְּצוּ בְּנֵֽי־יְהוּדָ֤ה וּבְנֵֽי־יִשְׂרָאֵל֨ יַחְדָּ֔ו וְשָׂמ֥וּ לָהֶ֛ם רֹ֥אשׁ אֶחָ֖ד וְעָל֣וּ מִן־הָאָ֑רֶץ כִּ֥י גָדֹ֖ול יֹ֥ום יִזְרְעֶֽאל׃ 
<a target = '_blank' href='https://geulah.org.il/HaTanach/verse/?verse=221750'/> (2,3)</a> אִמְר֥וּ לַֽאֲחֵיכֶ֖ם עַמִּ֑י וְלַֽאֲחֹֽותֵיכֶ֖ם רֻחָֽמָה׃ 
<a target = '_blank' href='https://geulah.org.il/HaTanach/verse/?verse=221760'/> (2,4)</a> רִ֤יבוּ בְאִמְּכֶם֨ רִ֔יבוּ כִּי־הִיא֨ לֹ֣א אִשְׁתִּ֔י וְאָֽנֹכִ֖י לֹ֣א אִישָׁ֑הּ וְתָסֵ֤ר זְנוּנֶ֙יהָ֨ מִפָּנֶ֔יה וְנַֽאֲפוּפֶ֖יהָ מִבֵּ֥ין שָׁדֶֽיהָ׃ 
<a target = '_blank' href='https://geulah.org.il/HaTanach/verse/?verse=221770'/> (2,5)</a> פֶּן־אַפְשִׁיטֶ֣נָּה עֲרֻמָּ֔ה וְהִ֨צַּגְתִּ֔יהָ כְּיֹ֖ום הִוָּֽלְדָ֑הּ וְשַׂמְתִּ֣יהָ כַמִּדְבָּ֗ר וְשַׁתִּ֙הָ֙ כְּאֶ֣רֶץ צִיָּ֔ה וַֽהֲמִתִּ֖יהָ בַּצָּמָֽא׃ 
<a target = '_blank' href='https://geulah.org.il/HaTanach/verse/?verse=221780'/> (2,6)</a> וְאֶת־בָּנֶ֖יהָ לֹ֣א אֲרַחֵ֑ם כִּֽי־בְנֵ֥י זְנוּנִ֖ים הֵֽמָּה׃ 
<a target = '_blank' href='https://geulah.org.il/HaTanach/verse/?verse=221790'/> (2,7)</a> כִּ֤י זָֽנְתָה֙ אִמָּ֔ם הֹבִ֖ישָׁה הֹֽורָתָ֑ם כִּ֣י אָֽמְרָ֗ה אֵֽלְכָ֞ה אַֽחֲרֵ֤י מְאַֽהֲבַי֨ נֹֽתְנֵ֤י לַחְמִי֨ וּמֵימַ֔י צַמְרִ֣י וּפִשְׁתִּ֔י שַׁמְנִ֖י וְשִׁקּוּיָֽי׃ 
<a target = '_blank' href='https://geulah.org.il/HaTanach/verse/?verse=221800'/> (2,8)</a> לָכֵ֛ן הִֽנְנִי־שָׂ֥ךְ אֶת־דַּרְכֵּ֖ךְ בַּסִּירִ֑ים וְגָֽדַרְתִּי֨ אֶת־גְּדֵרָ֔הּ וּנְתִֽיבֹותֶ֖יהָ לֹ֥א תִמְצָֽא׃ 
<a target = '_blank' href='https://geulah.org.il/HaTanach/verse/?verse=221810'/> (2,9)</a> וְרִדְּפָ֤ה אֶת־מְאַֽהֲבֶ֨יהָ֨ וְלֹֽא־תַשִּׂ֣יג אֹתָ֔ם וּבִקְשָׁ֖תַם וְלֹ֣א תִמְצָ֑א וְאָֽמְרָ֗ה אֵֽלְכָ֤ה וְאָשׁ֨וּבָה֨ אֶל־אִישִׁ֣י הָֽרִאשֹׁ֔ון כִּ֣י טֹ֥וב לִ֛י אָ֖ז מֵעָֽתָּה׃ 
<a target = '_blank' href='https://geulah.org.il/HaTanach/verse/?verse=221820'/> (2,10)</a> וְהִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔הּ הַדָּגָ֖ן וְהַתִּירֹ֣ושׁ וְהַיִּצְהָ֑ר וְכֶ֨סֶף הִרְבֵּ֥יתִי לָ֛הּ וְזָהָ֖ב עָשׂ֥וּ לַבָּֽעַל׃ 
<a target = '_blank' href='https://geulah.org.il/HaTanach/verse/?verse=221830'/> (2,11)</a> לָכֵ֣ן אָשׁ֔וּב וְלָֽקַחְתִּ֤י דְגָנִי֨ בְּעִתֹּ֔ו וְתִֽירֹושִׁ֖י בְּמֹֽועֲדֹ֑ו וְהִצַּלְתִּי֙ צַמְרִ֣י וּפִשְׁתִּ֔י לְכַסֹּ֖ות אֶת־עֶרְוָתָֽהּ׃ 
<a target = '_blank' href='https://geulah.org.il/HaTanach/verse/?verse=221840'/> (2,12)</a> וְעַתָּ֛ה אֲגַלֶּ֥ה אֶת־נַבְלֻתָ֖הּ לְעֵינֵ֣י מְאַֽהֲבֶ֑יהָ וְאִ֖ישׁ לֹֽא־יַצִּילֶ֥נָּה מִיָּדִֽי׃ 
<a target = '_blank' href='https://geulah.org.il/HaTanach/verse/?verse=221850'/> (2,13)</a> וְהִשְׁבַּתִּי֙ כָּל־מְשֹׂושָׂ֔הּ חַגָּ֖הּ חָדְשָׁ֣הּ וְשַׁבַּתָּ֑הּ וְכֹ֖ל מֹֽועֲדָֽהּ׃ 
<a target = '_blank' href='https://geulah.org.il/HaTanach/verse/?verse=221860'/> (2,14)</a> וַֽהֲשִׁמֹּתִ֤י גַּפְנָהּ֨ וּתְאֵ֣נָתָ֔הּ אֲשֶׁ֣ר אָֽמְרָ֗ה אֶתְנָ֥ה הֵ֨מָּה֙ לִ֔י אֲשֶׁ֥ר נָֽתְנוּ־לִ֖י מְאַֽהֲבָ֑י וְשַׂמְתִּ֣ים לְיַ֔עַר וַֽאֲכָלָ֖תַם חַיַּ֥ת הַשָּׂדֶֽה׃ 
<a target = '_blank' href='https://geulah.org.il/HaTanach/verse/?verse=221870'/> (2,15)</a> וּפָֽקַדְתִּ֣י עָלֶ֔יהָ אֶת־יְמֵ֤י הַבְּעָלִים֨ אֲשֶׁ֣ר תַּקְטִ֣יר לָהֶ֔ם וַתַּ֤עַד נִזְמָהּ֙ וְחֶלְיָתָ֔הּ וַתֵּ֖לֶךְ אַֽחֲרֵ֣י מְאַֽהֲבֶ֑יהָ וְאֹתִ֥י שָֽׁכְחָ֖ה נְאֻם־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=221880'/> (2,16)</a> לָכֵ֗ן הִנֵּ֤ה אָֽנֹכִי֨ מְפַתֶּ֔יהָ וְהֹֽלַכְתִּ֖יהָ הַמִּדְבָּ֑ר וְדִבַּרְתִּ֖י עַל־לִבָּֽהּ׃ 
<a target = '_blank' href='https://geulah.org.il/HaTanach/verse/?verse=221890'/> (2,17)</a> וְנָֽתַ֨תִּי לָ֤הּ אֶת־כְּרָמֶ֨יהָ֨ מִשָּׁ֔ם וְאֶת־עֵ֥מֶק עָכֹ֖ור לְפֶ֣תַח תִּקְוָ֑ה וְעָ֤נְתָה שָּׁ֨מָּה֙ כִּימֵ֣י נְעוּרֶ֔יהָ וּכְיֹ֖ום עֲלֹותָ֥הּ מֵאֶֽרֶץ־מִצְרָֽיִם׃ ױ 
<a target = '_blank' href='https://geulah.org.il/HaTanach/verse/?verse=221900'/> (2,18)</a> וְהָיָ֤ה בַיֹּֽום־הַהוּא֨ נְאֻם־יְהֹוָ֔ה תִּקְרְאִ֖י אִישִׁ֑י וְלֹֽא־תִקְרְאִי־לִ֛י עֹ֖וד בַּעְלִֽי׃ 
<a target = '_blank' href='https://geulah.org.il/HaTanach/verse/?verse=221910'/> (2,19)</a> וַֽהֲסִרֹתִ֛י אֶת־שְׁמֹ֥ות הַבְּעָלִ֖ים מִפִּ֑יהָ וְלֹֽא־יִזָּֽכְר֥וּ עֹ֖וד בִּשְׁמָֽם׃ 
<a target = '_blank' href='https://geulah.org.il/HaTanach/verse/?verse=221920'/> (2,20)</a> וְכָֽרַתִּ֨י לָהֶ֤ם בְּרִית֨ בַּיֹּ֣ום הַה֔וּא עִם־חַיַּ֤ת הַשָּׂדֶה֙ וְעִם־עֹ֣וף הַשָּׁמַ֔יִם וְרֶ֖מֶשׂ הָֽאֲדָמָ֑ה וְקֶ֨שֶׁת וְחֶ֤רֶב וּמִלְחָמָה֨ אֶשְׁבֹּ֣ור מִן־הָאָ֔רֶץ וְהִשְׁכַּבְתִּ֖ים לָבֶֽטַח׃ 
<a target = '_blank' href='https://geulah.org.il/HaTanach/verse/?verse=221930'/> (2,21)</a> וְאֵרַשְׂתִּ֥יךְ לִ֖י לְעֹולָ֑ם וְאֵֽרַשְׂתִּ֥יךְ לִי֙ בְּצֶ֣דֶק וּבְמִשְׁפָּ֔ט וּבְחֶ֖סֶד וּבְרַֽחֲמִֽים׃ 
<a target = '_blank' href='https://geulah.org.il/HaTanach/verse/?verse=221940'/> (2,22)</a> וְאֵֽרַשְׂתִּ֥יךְ לִ֖י בֶּֽאֱמוּנָ֑ה וְיָדַ֖עַתְּ אֶת־יְהֹוָֽה׃֯ ױ 
<a target = '_blank' href='https://geulah.org.il/HaTanach/verse/?verse=221950'/> (2,23)</a> וְהָיָ֣ה ׀ בַּיֹּ֣ום הַה֗וּא אֶֽעֱנֶה֨ נְאֻם־יְהֹוָ֔ה אֶֽעֱנֶ֖ה אֶת־הַשָּׁמָ֑יִם וְהֵ֖ם יַֽעֲנ֥וּ אֶת־הָאָֽרֶץ׃ 
<a target = '_blank' href='https://geulah.org.il/HaTanach/verse/?verse=221960'/> (2,24)</a> וְהָאָ֣רֶץ תַּֽעֲנֶ֔ה אֶת־הַדָּגָ֖ן וְאֶת־הַתִּירֹ֣ושׁ וְאֶת־הַיִּצְהָ֑ר וְהֵ֖ם יַֽעֲנ֥וּ אֶֽת־יִזְרְעֶֽאל׃ 
<a target = '_blank' href='https://geulah.org.il/HaTanach/verse/?verse=221970'/> (2,25)</a> וּזְרַעְתִּ֤יהָ לִּי֙ בָּאָ֔רֶץ וְרִֽחַמְתִּ֖י אֶת־לֹ֣א רֻחָ֑מָה וְאָֽמַרְתִּ֤י לְלֹֽא־עַמִּי֨ עַמִּי־אַ֔תָּה וְה֖וּא יֹאמַ֥ר אֱלֹהָֽי׃ ײ 
<a target = '_blank' href='https://geulah.org.il/HaTanach/verse/?verse=221980'/> (3,1)</a> וַיֹּ֨אמֶר יְהֹוָ֜ה אֵלַ֗י עֹ֚וד לֵ֣ךְ אֱהַב־אִשָּׁ֔ה אֲהֻ֥בַת רֵ֖עַ וּמְנָאָ֑פֶת כְּאַֽהֲבַ֤ת יְהֹוָה֨ אֶת־בְּנֵ֣י יִשְׂרָאֵ֔ל וְהֵ֗ם פֹּנִים֙ אֶל־אֱלֹהִ֣ים אֲחֵרִ֔ים וְאֹֽהֲבֵ֖י אֲשִׁישֵׁ֥י עֲנָבִֽים׃ 
<a target = '_blank' href='https://geulah.org.il/HaTanach/verse/?verse=221990'/> (3,2)</a> וָֽאֶכְּרֶ֣הָ לִּ֔י בַּֽחֲמִשָּׁ֥ה עָשָׂ֖ר כָּ֑סֶף וְחֹ֥מֶר שְׂעֹרִ֖ים וְלֵ֥תֶךְ שְׂעֹרִֽים׃ 
<a target = '_blank' href='https://geulah.org.il/HaTanach/verse/?verse=222000'/> (3,3)</a> וָֽאֹמַ֣ר אֵלֶ֗יהָ יָמִ֤ים רַבִּים֙ תֵּ֣שְׁבִי לִ֔י לֹ֣א תִזְנִ֔י וְלֹ֥א תִֽהְיִ֖י לְאִ֑ישׁ וְגַם־אֲנִ֖י אֵלָֽיִךְ׃ 
<a target = '_blank' href='https://geulah.org.il/HaTanach/verse/?verse=222010'/> (3,4)</a> כִּ֣י ׀ יָמִ֣ים רַבִּ֗ים יֵֽשְׁב֙וּ בְּנֵ֣י יִשְׂרָאֵ֔ל אֵ֥ין מֶ֨לֶךְ֙ וְאֵ֣ין שָׂ֔ר וְאֵ֥ין זֶ֖בַח וְאֵ֣ין מַצֵּבָ֑ה וְאֵ֥ין אֵפֹ֖וד וּתְרָפִֽים׃ 
<a target = '_blank' href='https://geulah.org.il/HaTanach/verse/?verse=222020'/> (3,5)</a> אַחַ֗ר יָשֻׁ֨בוּ֨ בְּנֵ֣י יִשְׂרָאֵ֔ל וּבִקְשׁוּ֨ אֶת־יְהֹוָ֣ה אֱלֹֽהֵיהֶ֔ם וְאֵ֖ת דָּוִ֣ד מַלְכָּ֑ם וּפָֽחֲד֧וּ אֶל־יְהֹוָ֛ה וְאֶל־טוּבֹ֖ו בְּאַֽחֲרִ֥ית הַיָּמִֽים׃ ײ 
<a target = '_blank' href='https://geulah.org.il/HaTanach/verse/?verse=222030'/> (4,1)</a> שִׁמְע֥וּ דְבַר־יְהֹוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽיהֹוָה֨ עִם־יֹושְׁבֵ֣י הָאָ֔רֶץ כִּ֠י אֵֽין־אֱמֶ֧ת וְאֵֽין־חֶ֛סֶד וְאֵֽין־דַּ֥עַת אֱלֹהִ֖ים בָּאָֽרֶץ׃ 
<a target = '_blank' href='https://geulah.org.il/HaTanach/verse/?verse=222040'/> (4,2)</a> אָלֹ֣ה וְכַחֵ֔שׁ וְרָצֹ֥חַ וְגָנֹ֖ב וְנָאֹ֑ף פָּרָ֕צ֯וּ וְדָמִ֥ים בְּדָמִ֖ים נָגָֽעוּ׃ 
<a target = '_blank' href='https://geulah.org.il/HaTanach/verse/?verse=222050'/> (4,3)</a> עַל־כֵּ֣ן ׀ תֶּֽאֱבַ֣ל הָאָ֗רֶץ וְאֻמְלַל֨ כָּל־יֹושֵׁ֣ב בָּ֔הּ בְּחַיַּ֥ת הַשָּׂדֶ֖ה וּבְעֹ֣וף הַשָּׁמָ֑יִם וְגַם־דְּגֵ֥י הַיָּ֖ם יֵֽאָסֵֽפוּ׃ 
<a target = '_blank' href='https://geulah.org.il/HaTanach/verse/?verse=222060'/> (4,4)</a> אַ֥ךְ אִ֛ישׁ אַל־יָרֵ֖ב וְאַל־יֹוכַ֣ח אִ֑ישׁ וְעַמְּךָ֖ כִּמְרִיבֵ֥י כֹהֵֽן׃ 
<a target = '_blank' href='https://geulah.org.il/HaTanach/verse/?verse=222070'/> (4,5)</a> וְכָֽשַׁלְתָּ֣ הַיֹּ֔ום וְכָשַׁ֧ל גַּם־נָבִ֛יא עִמְּךָ֖ לָ֑יְלָה וְדָמִ֖יתִי אִמֶּֽךָ׃ 
<a target = '_blank' href='https://geulah.org.il/HaTanach/verse/?verse=222080'/> (4,6)</a> נִדְמ֥וּ עַמִּ֖י מִבְּלִ֣י הַדָּ֑עַת כִּ֣י אַתָּ֞ה הַדַּ֣עַת מָאַ֗סְתָּ וְֽאֶמְאָֽסְא֯ךָ֨ מִכַּהֵ֣ן לִ֔י וַתִּשְׁכַּח֨ תֹּורַ֣ת אֱלֹהֶ֔יךָ אֶשְׁכַּ֥ח בָּנֶ֖יךָ גַּם־אָֽנִי׃ 
<a target = '_blank' href='https://geulah.org.il/HaTanach/verse/?verse=222090'/> (4,7)</a> כְּרֻבָּ֖ם כֵּ֣ן חָֽטְאוּ־לִ֑י כְּבֹודָ֖ם בְּקָלֹ֥ון אָמִֽיר׃ 
<a target = '_blank' href='https://geulah.org.il/HaTanach/verse/?verse=222100'/> (4,8)</a> חַטַּ֥את עַמִּ֖י יֹאכֵ֑לוּ וְאֶל־עֲוֹנָ֖ם יִשְׂא֥וּ נַפְשֹֽׁו׃ 
<a target = '_blank' href='https://geulah.org.il/HaTanach/verse/?verse=222110'/> (4,9)</a> וְהָיָ֥ה כָעָ֖ם כַּכֹּהֵ֑ן וּפָֽקַדְתִּ֤י עָלָיו֨ דְּרָכָ֔יו וּמַֽעֲלָלָ֖יו אָשִׁ֥יב לֹֽו׃ 
<a target = '_blank' href='https://geulah.org.il/HaTanach/verse/?verse=222120'/> (4,10)</a> וְאָֽכְלוּ֨ וְלֹ֣א יִשְׂבָּ֔ע֯וּ הִזְנ֖וּ וְלֹ֣א יִפְרֹ֑צוּ כִּֽי־אֶת־יְהֹוָ֥ה עָֽזְב֖וּ לִשְׁמֹֽר׃ 
<a target = '_blank' href='https://geulah.org.il/HaTanach/verse/?verse=222130'/> (4,11)</a> זְנ֛וּת וְיַ֥יִן וְתִירֹ֖ושׁ יִקַּח־לֵֽב׃ 
<a target = '_blank' href='https://geulah.org.il/HaTanach/verse/?verse=222140'/> (4,12)</a> עַמִּי֨ בְּעֵצֹ֣ו יִשְׁאָ֔ל֯ וּמַקְלֹ֖ו יַגִּ֣יד לֹ֑ו כִּ֣י ר֤וּחַ זְנוּנִים֨ הִתְעָ֔ה וַיִּזְנ֖וּ מִתַּ֥חַת אֱלֹֽהֵיהֶֽם׃ 
<a target = '_blank' href='https://geulah.org.il/HaTanach/verse/?verse=222150'/> (4,13)</a> עַל־רָאשֵׁ֨י הֶֽהָרִ֜ים יְזַבֵּ֗חוּ וְעַל־הַגְּבָעֹות֨ יְקַטֵּ֔רוּ תַּ֣חַת אַלֹּ֧ון וְלִבְנֶ֛ה וְאֵלָ֖ה כִּי־טֹ֣וב צִלָּ֑הּ עַל־כֵּ֗ן תִּזְנֶ֙ינָה֙ בְּנֹ֣ותֵיכֶ֔ם וְכַלֹּֽותֵיכֶ֖ם תְּנָאַֽפְנָה׃ 
<a target = '_blank' href='https://geulah.org.il/HaTanach/verse/?verse=222160'/> (4,14)</a> לֹֽא־אֶפְקֹ֨וד עַל־בְּנֹֽותֵיכֶ֜ם כִּ֣י תִזְנֶ֗ינָה וְעַל־כַּלֹּֽותֵיכֶם֨ כִּ֣י תְנָאַ֔פְנָה כִּי־הֵם֙ עִם־הַזֹּנֹ֣ות יְפָרֵ֔דוּ וְעִם־הַקְּדֵשֹׁ֖ות יְזַבֵּ֑חוּ וְעָ֥ם לֹֽא־יָבִ֖ין יִלָּבֵֽט׃ 
<a target = '_blank' href='https://geulah.org.il/HaTanach/verse/?verse=222170'/> (4,15)</a> אִם־זֹנֶ֤ה אַתָּה֨ יִשְׂרָאֵ֔ל אַל־יֶאְשַׁ֖ם יְהוּדָ֑ה וְאַל־תָּבֹ֣אוּ הַגִּלְגָּ֗ל וְאַל־תַּֽעֲלוּ֨ בֵּ֣ית אָ֔וֶן וְאַל־תִּשָּֽׁבְע֖וּ חַי־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=222180'/> (4,16)</a> כִּ֚י כְּפָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֨ יִרְעֵ֣ם יְהֹוָ֔ה כְּכֶ֖בֶשׂ בַּמֶּרְחָֽב׃ 
<a target = '_blank' href='https://geulah.org.il/HaTanach/verse/?verse=222190'/> (4,17)</a> חֲב֧וּר עֲצַבִּ֛ים אֶפְרָ֖֯יִם הַנַּח־לֹֽו׃ 
<a target = '_blank' href='https://geulah.org.il/HaTanach/verse/?verse=222200'/> (4,18)</a> סָ֖ר סָבְאָ֑ם הַזְנֵ֣ה הִזְנ֔וּ אָֽהֲב֥וּ הֵב֛וּ קָלֹ֖ון מָֽגִנֶּֽיהָ׃ 
<a target = '_blank' href='https://geulah.org.il/HaTanach/verse/?verse=222210'/> (4,19)</a> צָ֥רַֽ֯ר ר֛וּחַ אֹותָ֖הּ בִּכְנָפֶ֑יהָ וְיֵב֖שׁוּ מִזִּבְחֹותָֽם׃ ײ 
<a target = '_blank' href='https://geulah.org.il/HaTanach/verse/?verse=222220'/> (5,1)</a> שִׁמְעוּ־זֹ֨את הַכֹּֽהֲנִ֜ים וְהַקְשִׁ֣יבוּ ׀ בֵּ֣ית יִשְׂרָאֵ֗ל וּבֵ֤ית הַמֶּ֨לֶךְ֙ הַֽאֲזִ֔ינוּ כִּ֥י לָכֶ֖ם הַמִּשְׁפָּ֑ט כִּי־פַח֙ הֱיִיתֶ֣ם לְמִצְפָּ֔ה וְרֶ֖שֶׁת פְּרוּשָׂ֥ה עַל־תָּבֹֽור׃ 
<a target = '_blank' href='https://geulah.org.il/HaTanach/verse/?verse=222230'/> (5,2)</a> וְשַֽׁחֲטָ֥ה שֵׂטִ֖ים הֶעְמִ֑יקוּ וַֽאֲנִ֖י מוּסָ֥ר לְכֻלָּֽם׃ 
<a target = '_blank' href='https://geulah.org.il/HaTanach/verse/?verse=222240'/> (5,3)</a> אֲנִי֨ יָדַ֣עְתִּי אֶפְרַ֔יִם וְיִשְׂרָאֵ֖ל לֹֽא־נִכְחַ֣ד מִמֶּ֑נִּי כִּ֤י עַתָּה֨ הִזְנֵ֣יתָ אֶפְרַ֔יִם נִטְמָ֖א יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=222250'/> (5,4)</a> לֹ֤א יִתְּנוּ֨ מַ֣עַלְלֵיהֶ֔ם לָשׁ֖וּב אֶל־אֱלֹֽהֵיהֶ֑ם כִּ֣י ר֤וּחַ זְנוּנִים֨ בְּקִרְבָּ֔ם וְאֶת־יְהֹוָ֖ה לֹ֥א יָדָֽעוּ׃ 
<a target = '_blank' href='https://geulah.org.il/HaTanach/verse/?verse=222260'/> (5,5)</a> וְעָנָ֥ה גְאֹֽון־יִשְׂרָאֵ֖ל בְּפָנָ֑יו וְיִשְׂרָאֵ֣ל וְאֶפְרַ֗יִם יִכָּֽשְׁלוּ֨ בַּֽעֲוֹנָ֔ם כָּשַׁ֥ל גַּם־יְהוּדָ֖ה עִמָּֽם׃ 
<a target = '_blank' href='https://geulah.org.il/HaTanach/verse/?verse=222270'/> (5,6)</a> בְּצֹאנָ֣ם וּבִבְקָרָ֗ם יֵֽלְכ֛וּ לְבַקֵּ֥שׁ אֶת־יְהֹוָ֖ה וְלֹ֣א יִמְצָ֑אוּ חָלַ֖ץ מֵהֶֽם׃ 
<a target = '_blank' href='https://geulah.org.il/HaTanach/verse/?verse=222280'/> (5,7)</a> בַּֽיהֹוָ֣ה בָּגָ֔ד֯וּ כִּֽי־בָנִ֥ים זָרִ֖ים יָלָ֑דוּ עַתָּ֛ה יֹֽאכְלֵ֥ם חֹ֖דֶשׁ אֶת־חֶלְקֵיהֶֽם׃ ױ 
<a target = '_blank' href='https://geulah.org.il/HaTanach/verse/?verse=222290'/> (5,8)</a> תִּקְע֤וּ שֹׁופָר֨ בַּגִּבְעָ֔ה חֲצֹֽצְרָ֖ה בָּֽרָמָ֑ה הָרִ֨יעוּ֨ בֵּ֣ית אָ֔וֶן אַֽחֲרֶ֖יךָ בִּנְיָמִֽין׃ 
<a target = '_blank' href='https://geulah.org.il/HaTanach/verse/?verse=222300'/> (5,9)</a> אֶפְרַ֨יִם֨ לְשַׁמָּ֣ה תִֽהְיֶ֔ה בְּיֹ֖ום תֹּֽוכֵחָ֑ה בְּשִׁבְטֵי֨ יִשְׂרָאֵ֔ל הֹודַ֖עְתִּי נֶֽאֱמָנָֽה׃ 
<a target = '_blank' href='https://geulah.org.il/HaTanach/verse/?verse=222310'/> (5,10)</a> הָיוּ֨ שָׂרֵ֣י יְהוּדָ֔ה כְּמַסִּיגֵ֖י גְּב֑וּל עֲלֵיהֶ֕ם אֶשְׁפֹּ֥וךְ כַּמַּ֖יִם עֶבְרָתִֽי׃ 
<a target = '_blank' href='https://geulah.org.il/HaTanach/verse/?verse=222320'/> (5,11)</a> עָשׁ֥וּק אֶפְרַ֖יִם רְצ֣וּץ מִשְׁפָּ֑ט כִּ֣י הֹואִ֔יל הָלַ֖ךְ אַֽחֲרֵי־צָֽו׃ 
<a target = '_blank' href='https://geulah.org.il/HaTanach/verse/?verse=222330'/> (5,12)</a> וַֽאֲנִ֥י כָעָ֖שׁ לְאֶפְרָ֑יִם וְכָֽרָקָ֖ב לְבֵ֥ית יְהוּדָֽה׃ 
<a target = '_blank' href='https://geulah.org.il/HaTanach/verse/?verse=222340'/> (5,13)</a> וַיַּ֨רְא אֶפְרַ֜יִם אֶת־חָלְיֹ֗ו וִֽיהוּדָה֙ אֶת־מְזֹרֹ֔ו וַיֵּ֤לֶךְ אֶפְרַ֨יִם֨ אֶל־אַשּׁ֔וּר וַיִּשְׁלַ֖ח אֶל־מֶ֣לֶךְ יָרֵ֑ב וְה֗וּא לֹ֤א יוּכַל֨ לִרְפֹּ֣א לָכֶ֔ם וְלֹֽא־יִגְהֶ֥ה מִכֶּ֖ם מָזֹֽור׃ 
<a target = '_blank' href='https://geulah.org.il/HaTanach/verse/?verse=222350'/> (5,14)</a> כִּ֣י אָנֹכִ֤י כַשַּׁ֨חַל֨ לְאֶפְרַ֔יִם וְכַכְּפִ֖יר לְבֵ֣ית יְהוּדָ֑ה אֲנִ֨י אֲנִ֤י אֶטְרֹף֨ וְאֵלֵ֔ךְ אֶשָּׂ֖א וְאֵ֥ין מַצִּֽיל׃ 
<a target = '_blank' href='https://geulah.org.il/HaTanach/verse/?verse=222360'/> (5,15)</a> אֵלֵ֤ךְ אָשׁ֨וּבָה֙ אֶל־מְקֹומִ֔י עַ֥ד אֲשֶׁר־יֶאְשְׁמ֖וּ וּבִקְשׁ֣וּ פָנָ֑י בַּצַּ֥ר לָהֶ֖ם יְשַֽׁחֲרֻֽנְנִי׃ ײ 
<a target = '_blank' href='https://geulah.org.il/HaTanach/verse/?verse=222370'/> (6,1)</a> לְכוּ֨ וְנָשׁ֣וּבָה אֶל־יְהוָ֔ה כִּ֛י ה֥וּא טָרָ֖֯ף וְיִרְפָּאֵ֑נוּ יַ֖ךְ וְיַחְבְּשֵֽׁנוּ׃ 
<a target = '_blank' href='https://geulah.org.il/HaTanach/verse/?verse=222380'/> (6,2)</a> יְחַיֵּי֖נוּ מִיֹּמָ֑יִם בַּיֹּום֨ הַשְּׁלִישִׁ֔י יְקִמֵ֖נוּ וְנִֽחְיֶ֥ה לְפָנָֽיו׃ 
<a target = '_blank' href='https://geulah.org.il/HaTanach/verse/?verse=222390'/> (6,3)</a> וְנֵדְעָ֣ה נִרְדְּפָ֗ה לָדַ֨עַת֨ אֶת־יְהֹוָ֔ה כְּשַׁ֖חַר נָכֹ֣ון מֹֽצָאֹ֑ו וְיָבֹ֤וא כַגֶּ֙שֶׁם֨ לָ֔נוּ כְּמַלְקֹ֖ושׁ יֹ֥ורֶה אָֽרֶץ׃ 
<a target = '_blank' href='https://geulah.org.il/HaTanach/verse/?verse=222400'/> (6,4)</a> מָ֤ה אֶֽעֱשֶׂה־לְּךָ֙ אֶפְרַ֔יִם מָ֥ה אֶֽעֱשֶׂה־לְּךָ֖ יְהוּדָ֑ה וְחַסְדְּכֶם֨ כַּֽעֲנַן־בֹּ֔קֶר וְכַטַּ֖ל מַשְׁכִּ֥ים הֹלֵֽךְ׃ 
<a target = '_blank' href='https://geulah.org.il/HaTanach/verse/?verse=222410'/> (6,5)</a> עַל־כֵּ֗ן חָצַ֨בְתִּי֨ בַּנְּבִיאִ֔ים הֲרַגְתִּ֖ים בְּאִמְרֵי־פִ֑י וּמִשְׁפָּטֶ֖יךָ אֹ֥ור יֵצֵֽא׃ 
<a target = '_blank' href='https://geulah.org.il/HaTanach/verse/?verse=222420'/> (6,6)</a> כִּ֛י חֶ֥סֶד חָפַ֖צְתִּי וְלֹא־זָ֑בַח וְדַ֥עַת אֱלֹהִ֖ים מֵֽעֹלֹֽות׃ 
<a target = '_blank' href='https://geulah.org.il/HaTanach/verse/?verse=222430'/> (6,7)</a> וְהֵ֕מָּה כְּאָדָ֖ם עָֽבְר֣וּ בְרִ֑ית שָׁ֖ם בָּ֥גְדוּ בִֽי׃ 
<a target = '_blank' href='https://geulah.org.il/HaTanach/verse/?verse=222440'/> (6,8)</a> גִּלְעָ֕ד קִרְיַ֖ת פֹּ֣עֲלֵי אָ֑וֶן עֲקֻבָּ֖ה מִדָּֽם׃ 
<a target = '_blank' href='https://geulah.org.il/HaTanach/verse/?verse=222450'/> (6,9)</a> וּכְחַכֵּ֨י אִ֜ישׁ גְּדוּדִ֗ים חֶ֚בֶר כֹּ֣הֲנִ֔ים דֶּ֖רֶךְ יְרַצְּח֣וּ שֶׁ֑כְמָה כִּ֥י זִמָּ֖ה עָשֽׂוּ׃ 
<a target = '_blank' href='https://geulah.org.il/HaTanach/verse/?verse=222460'/> (6,10)</a> בְּבֵית֙ יִשְׂרָאֵ֔ל רָאִ֖יתִי שַֽׁעֲרֽיּ֯רִיָּ֑ה שָׁ֚ם זְנ֣וּת לְאֶפְרַ֔יִם נִטְמָ֖א יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=222470'/> (6,11)</a> גַּם־יְהוּדָ֕ה שָׁ֥ת קָצִ֖יר לָ֑ךְ בְּשׁוּבִ֖י שְׁב֥וּת עַמִּֽי׃ ײ 
<a target = '_blank' href='https://geulah.org.il/HaTanach/verse/?verse=222480'/> (7,1)</a> כְּרָפְאִ֣י לְיִשְׂרָאֵ֗ל וְנִגְלָ֞ה עֲוֹ֤ן אֶפְרַ֨יִם֙ וְרָעֹ֣ות שֹֽׁמְרֹ֔ון כִּ֥י פָֽעֲל֖וּ שָׁ֑קֶר וְגַנָּ֣ב יָבֹ֔וא פָּשַׁ֥ט גְּד֖וּד בַּחֽוּץ׃ 
<a target = '_blank' href='https://geulah.org.il/HaTanach/verse/?verse=222490'/> (7,2)</a> וּבַל־יֹֽאמְרוּ֨ לִלְבָבָ֔ם כָּל־רָֽעָתָ֖ם זָכָ֑רְתִּי עַתָּה֙ סְבָב֣וּם מַֽעַלְלֵיהֶ֔ם נֶ֥גֶד פָּנַ֖י הָיֽוּ׃ 
<a target = '_blank' href='https://geulah.org.il/HaTanach/verse/?verse=222500'/> (7,3)</a> בְּרָֽעָתָ֖ם יְשַׂמְּחוּ־מֶ֑לֶךְ וּבְכַֽחֲשֵׁיהֶ֖ם שָׂרִֽים׃ 
<a target = '_blank' href='https://geulah.org.il/HaTanach/verse/?verse=222510'/> (7,4)</a> כֻּלָּם֨ מְנָ֣אֲפִ֔ים כְּמֹ֣ו תַנּ֔וּר בֹּעֵ֖רָ֯ה מֵֽאֹפֶ֑ה יִשְׁבֹּ֣ות מֵעִ֔יר מִלּ֥וּשׁ בָּצֵ֖ק עַד־חֻמְצָתֹֽו׃ 
<a target = '_blank' href='https://geulah.org.il/HaTanach/verse/?verse=222520'/> (7,5)</a> יֹ֣ום מַלְכֵּ֔נוּ הֶֽחֱל֥וּ שָׂרִ֖ים חֲמַ֣ת מִיָּ֑יִן מָשַׁ֥ךְ יָדֹ֖ו אֶת־לֹֽצְצִֽים׃ 
<a target = '_blank' href='https://geulah.org.il/HaTanach/verse/?verse=222530'/> (7,6)</a> כִּי־קֵֽרְב֧וּ כַתַּנּ֛וּר לִבָּ֖ם בְּאָרְבָּ֑ם כָּל־הַלַּ֨יְלָה֙ יָשֵׁ֣ן אֹֽפֵהֶ֔ם בֹּ֕קֶר ה֥וּא בֹעֵ֖ר כְּאֵ֥שׁ לֶֽהָבָֽה׃ 
<a target = '_blank' href='https://geulah.org.il/HaTanach/verse/?verse=222540'/> (7,7)</a> כֻּלָּ֤ם יֵחַ֨מּוּ֨ כַּתַּנּ֔וּר וְאָֽכְל֖וּ אֶת־שֹֽׁפְטֵיהֶ֑ם כָּל־מַלְכֵיהֶ֣ם נָפָ֔ל֯וּ אֵֽין־קֹרֵ֥א בָהֶ֖ם אֵלָֽי׃ 
<a target = '_blank' href='https://geulah.org.il/HaTanach/verse/?verse=222550'/> (7,8)</a> אֶפְרַ֕יִם בָּֽעַמִּ֖ים ה֣וּא יִתְבֹּולָ֑ל אֶפְרַ֛יִם הָיָ֥ה עֻגָֿ֖ה בְּלִ֥י הֲפוּכָֽה׃ 
<a target = '_blank' href='https://geulah.org.il/HaTanach/verse/?verse=222560'/> (7,9)</a> אָֽכְל֤וּ זָרִים֙ כֹּחֹ֔ו וְה֖וּא לֹ֣א יָדָ֑ע גַּם־שֵׂיבָה֙ זָ֣רְקָה בֹּ֔ו וְה֖וּא לֹ֥א יָדָֽע׃ 
<a target = '_blank' href='https://geulah.org.il/HaTanach/verse/?verse=222570'/> (7,10)</a> וְעָנָ֥ה גְאֹֽון־יִשְׂרָאֵ֖ל בְּפָנָ֑יו וְלֹא־שָׁ֨בוּ֨ אֶל־יְהֹוָ֣ה אֱלֹֽהֵיהֶ֔ם וְלֹ֥א בִקְֿשֻׁ֖הוּ בְּכָל־זֹֽאת׃ 
<a target = '_blank' href='https://geulah.org.il/HaTanach/verse/?verse=222580'/> (7,11)</a> וַיְהִ֣י אֶפְרַ֔יִם כְּיֹונָ֥ה פֹותָ֖ה אֵ֣ין לֵ֑ב מִצְרַ֥יִם קָרָ֖֯אוּ אַשּׁ֥וּר הָלָֽכוּ׃ 
<a target = '_blank' href='https://geulah.org.il/HaTanach/verse/?verse=222590'/> (7,12)</a> כַּֽאֲשֶׁ֣ר יֵלֵ֗כוּ אֶפְרֹ֤ושׂ עֲלֵיהֶם֨ רִשְׁתִּ֔י כְּעֹ֥וף הַשָּׁמַ֖יִם אֹֽורִידֵ֑ם אַיְסִירֵ֕ם כְּשֵׁ֖מַע לַֽעֲדָתָֽם׃ 
<a target = '_blank' href='https://geulah.org.il/HaTanach/verse/?verse=222600'/> (7,13)</a> אֹ֤וי לָהֶם֨ כִּי־נָֽדְד֣וּ מִמֶּ֔נִּי שֹׁ֥ד לָהֶ֖ם כִּי־פָ֣שְׁעוּ בִ֑י וְאָֽנֹכִ֣י אֶפְדֵּ֔ם וְהֵ֕מָּה דִּבְּר֥וּ עָלַ֖י כְּזָבִֽים׃ 
<a target = '_blank' href='https://geulah.org.il/HaTanach/verse/?verse=222610'/> (7,14)</a> וְלֹא־זָֽעֲק֤וּ אֵלַי֙ בְּלִבָּ֔ם כִּ֥י יְיֵלִ֖ילוּ עַל־מִשְׁכְּבֹותָ֑ם עַל־דָּגָ֧ן וְתִירֹ֛ושׁ יִתְגֹּורָ֖רוּ יָס֥וּרוּ בִֽי׃ 
<a target = '_blank' href='https://geulah.org.il/HaTanach/verse/?verse=222620'/> (7,15)</a> וַֽאֲנִ֣י יִסַּ֔רְתִּי חִזַּ֖קְתִּי זְרֹ֣ועֹתָ֑ם וְאֵלַ֖י יְחַשְּׁבוּ־רָֽע׃ 
<a target = '_blank' href='https://geulah.org.il/HaTanach/verse/?verse=222630'/> (7,16)</a> יָשׁ֣וּבוּ ׀ לֹ֣א עָ֗ל הָיוּ֨ כְּקֶ֣שֶׁת רְמִיָּ֔ה יִפְּל֥וּ בַחֶ֛רֶב שָֽׂרֵיהֶ֖ם מִזַּ֣עַם לְשֹׁונָ֑ם זֹ֥ו לַעְגָ֖ם בְּאֶ֥רֶץ מִצְרָֽיִם׃ ײ 
<a target = '_blank' href='https://geulah.org.il/HaTanach/verse/?verse=222640'/> (8,1)</a> אֶל־חִכְּךָ֣ שֹׁפָ֔ר כַּנֶּ֖שֶׁר עַל־בֵּ֣ית יְהֹוָ֑ה יַ֚עַן עָבְר֣וּ בְרִיתִ֔י וְעַל־תֹּֽורָתִ֖י פָּשָֽׁעוּ׃ 
<a target = '_blank' href='https://geulah.org.il/HaTanach/verse/?verse=222650'/> (8,2)</a> לִ֖י יִזְעָ֑קוּ אֱלֹהַ֥י יְדַֽעֲנ֖וּךָ יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=222660'/> (8,3)</a> זָנַ֥ח יִשְׂרָאֵ֖ל טֹ֑וב אֹויֵ֖ב יִרְדְּפֹֽו׃ 
<a target = '_blank' href='https://geulah.org.il/HaTanach/verse/?verse=222670'/> (8,4)</a> הֵ֤ם הִמְלִ֨יכוּ֙ וְלֹ֣א מִמֶּ֔נִּי הֵשִׂ֖ירוּ וְלֹ֣א יָדָ֑עְתִּי כַּסְפָּ֣ם וּזְהָבָ֗ם עָשׂ֤וּ לָהֶם֙ עֲצַבִּ֔ים לְמַ֖עַן יִכָּרֵֽת׃ 
<a target = '_blank' href='https://geulah.org.il/HaTanach/verse/?verse=222680'/> (8,5)</a> זָנַ֤ח עֶגְלֵךְ֨ שֹֽׁמְרֹ֔ון חָרָ֥ה אַפִּ֖י בָּ֑ם עַד־מָתַ֕י לֹ֥א יֽוּכְל֖וּ נִקָּיֹֽן׃ 
<a target = '_blank' href='https://geulah.org.il/HaTanach/verse/?verse=222690'/> (8,6)</a> כִּ֤י מִיִּשְׂרָאֵל֨ וְה֔וּא חָרָ֣שׁ עָשָׂ֔הוּ וְלֹ֥א אֱלֹהִ֖ים ה֑וּא כִּֽי־שְׁבָבִ֣ים יִֽהְיֶ֔ה עֵ֖גֶל שֹֽׁמְרֹֽון׃ 
<a target = '_blank' href='https://geulah.org.il/HaTanach/verse/?verse=222700'/> (8,7)</a> כִּ֛י ר֥וּחַ יִזְרָ֖֯עוּ וְסוּפָ֣תָה יִקְצֹ֑רוּ קָמָ֣ה אֵֽין־לֹ֗ו צֶ֚מַח בְּלִ֣י יַֽעֲשֶׂה־קֶּ֔מַח אוּלַ֣י יַֽעֲשֶׂ֔ה זָרִ֖ים יִבְלָעֻֽהוּ׃ 
<a target = '_blank' href='https://geulah.org.il/HaTanach/verse/?verse=222710'/> (8,8)</a> נִבְלַ֖ע יִשְׂרָאֵ֑ל עַתָּה֙ הָי֣וּ בַגֹּויִ֔ם כִּכְלִ֖י אֵֽין־חֵ֥פֶץ בֹּֽו׃ 
<a target = '_blank' href='https://geulah.org.il/HaTanach/verse/?verse=222720'/> (8,9)</a> כִּי־הֵ֨מָּה֙ עָל֣וּ אַשּׁ֔וּר פֶּ֖רֶא בֹּודֵ֣ד לֹ֑ו אֶפְרַ֖יִם הִתְנ֥וּ אֲהָבִֽים׃ 
<a target = '_blank' href='https://geulah.org.il/HaTanach/verse/?verse=222730'/> (8,10)</a> גַּ֛ם כִּֽי־יִתְנ֥וּ בַגֹּויִ֖ם עַתָּ֣ה אֲקַבְּצֵ֑ם וַיָּחֵ֣לּוּ מְעָ֔ט֯ מִמַּשָּׂ֖א מֶ֥לֶךְ שָׂרִֽים׃ 
<a target = '_blank' href='https://geulah.org.il/HaTanach/verse/?verse=222740'/> (8,11)</a> כִּֽי־הִרְבָּ֥ה אֶפְרַ֛יִם מִזְבְּחֹ֖ות לַֽחֲטֹ֑א הָֽיוּ־לֹ֥ו מִזְבְּחֹ֖ות לַֽחֲטֹֽא׃ 
<a target = '_blank' href='https://geulah.org.il/HaTanach/verse/?verse=222750'/> (8,12)</a> אֶ֨כְתָּו֯ב־לֹ֔ו רֻבֵּ֖ו֯ תֹּֽורָתִ֑י כְּמֹו־זָ֖ר נֶחְשָֽׁבוּ׃ 
<a target = '_blank' href='https://geulah.org.il/HaTanach/verse/?verse=222760'/> (8,13)</a> זִבְחֵ֣י הַבְהָבַ֗י יִזְבְּח֤וּ בָשָׂר֨ וַיֹּאכֵ֔לוּ יְהֹוָ֖ה לֹ֣א רָצָ֑ם עַתָּ֞ה יִזְכֹּ֤ור עֲוֹנָם֙ וְיִפְקֹ֣ד חַטֹּאתָ֔ם הֵ֖מָּה מִצְרַ֥יִם יָשֽׁוּבוּ׃ 
<a target = '_blank' href='https://geulah.org.il/HaTanach/verse/?verse=222770'/> (8,14)</a> וַיִּשְׁכַּ֨ח יִשְׂרָאֵ֜ל אֶת־עֹשֵׂ֗הוּ וַיִּ֨בֶן֨ הֵֽיכָלֹ֔ות וִֽיהוּדָ֕ה הִרְבָּ֖ה עָרִ֣ים בְּצֻרֹ֑ות וְשִׁלַּ֤חְתִּי אֵשׁ֨ בְּעָרָ֔יו וְאָֽכְלָ֖ה אַרְמְנֹתֶֽיהָ׃ ײ 
<a target = '_blank' href='https://geulah.org.il/HaTanach/verse/?verse=222780'/> (9,1)</a> אַל־תִּשְׂמַ֨ח יִשְׂרָאֵ֤ל ׀ אֶל־גִּיל֨ כָּֽעַמִּ֔ים כִּ֥י זָנִ֖יתָ מֵעַ֣ל אֱלֹהֶ֑יךָ אָהַ֣בְתָּ אֶתְנָ֔ן עַ֖ל כָּל־גָּרְנֹ֥ות דָּגָֽן׃ 
<a target = '_blank' href='https://geulah.org.il/HaTanach/verse/?verse=222790'/> (9,2)</a> גֹּ֥רֶן וָיֶ֖קֶב לֹ֣א יִרְעֵ֑ם וְתִירֹ֖ושׁ יְכַ֥חֶשׁ בָּֽ֯הּ׃ 
<a target = '_blank' href='https://geulah.org.il/HaTanach/verse/?verse=222800'/> (9,3)</a> לֹ֥א יֵֽשְׁב֖וּ בְּאֶ֣רֶץ יְהֹוָ֑ה וְשָׁ֤ב אֶפְרַ֨יִם֙ מִצְרַ֔יִם וּבְאַשּׁ֖וּר טָמֵ֥א יֹאכֵֽלוּ׃ 
<a target = '_blank' href='https://geulah.org.il/HaTanach/verse/?verse=222810'/> (9,4)</a> לֹֽא־יִסְּכ֨וּ לַֽיהֹוָ֥ה ׀ יַיִן֘ וְלֹ֣א יֶֽעֶרְבוּ־לֹו֒ זִבְחֵיהֶ֗ם כְּלֶ֤חֶם אֹונִים֨ לָהֶ֔ם כָּל־אֹֽכְלָ֖יו יִטַּמָּ֑אוּ כִּֽי־לַחְמָ֣ם לְנַפְשָׁ֔ם לֹ֥א יָבֹ֖וא בֵּ֥ית יְהֹוָֽה׃ 
<a target = '_blank' href='https://geulah.org.il/HaTanach/verse/?verse=222820'/> (9,5)</a> מַה־תַּֽעֲשׂ֖וּ לְיֹ֣ום מֹועֵ֑ד וּלְיֹ֖ום חַג־יְהֹוָֽה׃ 
<a target = '_blank' href='https://geulah.org.il/HaTanach/verse/?verse=222830'/> (9,6)</a> כִּֽי־הִנֵּ֤ה הָֽלְכוּ֙ מִשֹּׁ֔ד מִצְרַ֥יִם תְּקַבְּצֵ֖ם מֹ֣ף תְּקַבְּרֵ֑ם מַחְמַ֣ד לְכַסְפָּ֗ם קִמֹּושׂ֨ יִֽירָשֵׁ֔ם חֹ֖וחַ בְּאָֽהֳלֵיהֶֽם׃ 
<a target = '_blank' href='https://geulah.org.il/HaTanach/verse/?verse=222840'/> (9,7)</a> בָּ֣אוּ ׀ יְמֵ֣י הַפְּקֻדָּ֗ה בָּ֚אוּ יְמֵ֣י הַשִׁלֻּ֔ם יֵֽדְע֖וּ יִשְׂרָאֵ֑ל אֱוִ֣יל הַנָּבִ֗יא מְשֻׁגָּע֨ אִ֣ישׁ הָר֔וּחַ עַ֚ל רֹ֣ב עֲוֹֽנְךָ֔ וְרַבָּ֖ה מַשְׂטֵמָֽה׃ 
<a target = '_blank' href='https://geulah.org.il/HaTanach/verse/?verse=222850'/> (9,8)</a> צֹופֶ֥ה אֶפְרַ֖יִם עִם־אֱלֹהָ֑י נָבִ֞יא פַּ֤ח יָקֹושׁ֨ עַל־כָּל־דְּרָכָ֔יו מַשְׂטֵמָ֖ה בְּבֵ֥ית אֱלֹהָֽיו׃ 
<a target = '_blank' href='https://geulah.org.il/HaTanach/verse/?verse=222860'/> (9,9)</a> הֶעְמִֽיקוּ־שִׁחֵ֖תוּ כִּימֵ֣י הַגִּבְעָ֑ה יִזְכֹּ֣ור עֲוֹנָ֔ם יִפְקֹ֖וד חַטֹּאתָֽם׃ ױ 
<a target = '_blank' href='https://geulah.org.il/HaTanach/verse/?verse=222870'/> (9,10)</a> כַּֽעֲנָבִ֣ים בַּמִּדְבָּ֗ר מָצָ֨אתִי֨ יִשְׂרָאֵ֔ל כְּבִכּוּרָ֤ה בִתְאֵנָה֨ בְּרֵ֣אשִׁיתָ֔הּ רָאִ֖יתִי אֲבֹֽותֵיכֶ֑ם הֵ֜מָּה בָּ֣אוּ בַֽעַל־פְּעֹ֗ור וַיִּנָּֽזְרוּ֙ לַבֹּ֔שֶׁת וַיִּֽהְי֥וּ שִׁקּוּצִ֖ים כְּאָֽהֳבָֽם׃ 
<a target = '_blank' href='https://geulah.org.il/HaTanach/verse/?verse=222880'/> (9,11)</a> אֶפְרַ֕יִם כָּעֹ֖וף יִתְעֹופֵ֣ף כְּבֹודָ֑ם מִלֵּדָ֥ה וּמִבֶּ֖טֶן וּמֵהֵֽרָיֹֽון׃ 
<a target = '_blank' href='https://geulah.org.il/HaTanach/verse/?verse=222890'/> (9,12)</a> כִּ֤י אִם־יְגַדְּלוּ֙ אֶת־בְּנֵיהֶ֔ם וְשִׁכַּלְתִּ֖ים מֵֽאָדָ֑ם כִּֽי־גַם־אֹ֥וי לָהֶ֖ם בְּשׂוּרִ֥י מֵהֶֽם׃ 
<a target = '_blank' href='https://geulah.org.il/HaTanach/verse/?verse=222900'/> (9,13)</a> אֶפְרַ֛יִם כַּֽאֲשֶֽׁר־רָאִ֥יתִי לְצֹ֖ור שְׁתוּלָ֣ה בְנָוֶ֑ה וְאֶפְרַ֕יִם לְהֹוצִ֥יא אֶל־הֹורֵ֖ג בָּנָֽיו׃ 
<a target = '_blank' href='https://geulah.org.il/HaTanach/verse/?verse=222910'/> (9,14)</a> תֵּֽן־לָהֶ֥ם יְהֹוָ֖ה מַה־תִּתֵּ֑ן תֵּן־לָהֶם֙ רֶ֣חֶם מַשְׁכִּ֔יל וְשָׁדַ֖יִם צֹמְקִֽים׃ 
<a target = '_blank' href='https://geulah.org.il/HaTanach/verse/?verse=222920'/> (9,15)</a> כָּל־רָֽעָתָ֤ם בַּגִּלְגָּל֨ כִּי־שָׁ֣ם שְׂנֵאתִ֔ים עַ֚ל רֹ֣עַ מַֽעַלְלֵיהֶ֔ם מִבֵּיתִ֖י אֲגָרְשֵׁ֑ם לֹ֤א אֹוסֵף֨ אַֽהֲבָתָ֔ם כָּל־שָֽׂרֵיהֶ֖ם סֹֽורְרִֽים׃ 
<a target = '_blank' href='https://geulah.org.il/HaTanach/verse/?verse=222930'/> (9,16)</a> הֻכָּ֣ה אֶפְרַ֔יִם שָׁרְשָׁ֥ם יָבֵ֖שׁ פְּרִ֣י בַלי֯־יַֽעֲשׂ֑וּן גַּ֚ם כִּ֣י יֵֽלֵד֔וּן וְהֵֽמַתִּ֖י מַֽחֲמַדֵּ֥י בִטְנָֽם׃ 
<a target = '_blank' href='https://geulah.org.il/HaTanach/verse/?verse=222940'/> (9,17)</a> יִמְאָסֵ֣ם אֱלֹהַ֔י כִּ֛י לֹ֥א שָֽׁמְע֖וּ לֹ֑ו וְיִֽהְי֥וּ נֹֽדְדִ֖ים בַּגֹּויִֽם׃ ױ 
<a target = '_blank' href='https://geulah.org.il/HaTanach/verse/?verse=222950'/> (10,1)</a> גֶּ֤פֶן בֹּוקֵק֙ יִשְׂרָאֵ֔ל פְּרִ֖י יְשַׁוֶּה־לֹּ֑ו כְּרֹ֣ב לְפִרְיֹ֗ו הִרְבָּה֙ לַמִּזְבְּחֹ֔ות כְּטֹ֣וב לְאַרְצֹ֔ו הֵטִ֖יבוּ מַצֵּבֹֽות׃ 
<a target = '_blank' href='https://geulah.org.il/HaTanach/verse/?verse=222960'/> (10,2)</a> חָלַ֥ק לִבָּ֖ם עַתָּ֣ה יֶאְשָׁ֑מוּ ה֚וּא יַֽעֲרֹ֣ף מִזְבְּחֹותָ֔ם יְשֹׁדֵ֖ד מַצֵּֽבֹותָֽם׃ 
<a target = '_blank' href='https://geulah.org.il/HaTanach/verse/?verse=222970'/> (10,3)</a> כִּ֤י עַתָּה֙ יֹֽאמְר֔וּ אֵ֥ין מֶ֖לֶךְ לָ֑נוּ כִּ֣י לֹ֤א יָרֵ֨אנוּ֨ אֶת־יְהֹוָ֔ה וְהַמֶּ֖לֶךְ מַה־יַּֽעֲשֶׂה־לָּֽנוּ׃ 
<a target = '_blank' href='https://geulah.org.il/HaTanach/verse/?verse=222980'/> (10,4)</a> דִּבְּר֣וּ דְבָרִ֔ים אָלֹ֥ות שָׁ֖וְא כָּרֹ֣ת בְּרִ֑ית וּפָרַ֤ח כָּרֹאשׁ֙ מִשְׁפָּ֔ט עַ֖ל תַּלְמֵ֥י שָׂדָֽי׃ 
<a target = '_blank' href='https://geulah.org.il/HaTanach/verse/?verse=222990'/> (10,5)</a> לְעֶגְלֹות֨ בֵּ֣ית אָ֔וֶן יָג֖וּרוּ שְׁכַ֣ן שֹֽׁמְרֹ֑ון כִּֽי־אָבַ֨ל עָלָ֜יו עַמֹּ֗ו וּכְמָרָיו֙ עָלָ֣יו יָגִ֔ילוּ עַל־כְּבֹודֹ֖ו כִּֽי־גָלָ֥ה מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=223000'/> (10,6)</a> גַּם־אֹותֹו֙ לְאַשּׁ֣וּר יוּ֯בָ֔ל מִנְחָ֖ה לְמֶ֣לֶךְ יָרֵ֑ב בָּשְׁנָה֙ אֶפְרַ֣יִם יִקָּ֔ח֯ וְיֵבֹ֥ושׁ יִשְׂרָאֵ֖ל מֵֽעֲצָתֹֽו׃ 
<a target = '_blank' href='https://geulah.org.il/HaTanach/verse/?verse=223010'/> (10,7)</a> נִדְמֶ֥ה שֹֽׁמְרֹ֖ון מַלְכָּ֑הּ כְּקֶ֖צֶף עַל־פְּנֵי־מָֽיִם׃ 
<a target = '_blank' href='https://geulah.org.il/HaTanach/verse/?verse=223020'/> (10,8)</a> וְנִשְׁמְד֞וּ בָּמֹ֣ות אָ֗וֶן חַטַּאת֨ יִשְׂרָאֵ֔ל קֹ֣וץ וְדַרְדַּ֔ר יַֽעֲלֶ֖ה עַל־מִזְבְּחֹותָ֑ם וְאָֽמְר֤וּ לֶֽהָרִים֙ כַּסּ֔וּנוּ וְלַגְּבָעֹ֖ות נִפְל֥וּ עָלֵֽינוּ׃ ױ 
<a target = '_blank' href='https://geulah.org.il/HaTanach/verse/?verse=223030'/> (10,9)</a> מִימֵי֨ הַגִּבְעָ֔ה חָטָ֖אתָ יִשְׂרָאֵ֑ל שָׁ֣ם עָמָ֔ד֯וּ לֹֽא־תַשִּׂיגֵ֧ם בַּגִּבְעָ֛ה מִלְחָמָ֖ה עַל־בְּנֵ֥י עַלְוָֽה׃ 
<a target = '_blank' href='https://geulah.org.il/HaTanach/verse/?verse=223040'/> (10,10)</a> בְּאַוָּתִ֖י וְאֶסֳּרֵ֑ם וְאֻסְּפ֤וּ עֲלֵיהֶם֙ עַמִּ֔ים בְּאָסְרָ֖ם לִשְׁתֵּ֥י עֽ֯יֹנֹתָֽם׃ 
<a target = '_blank' href='https://geulah.org.il/HaTanach/verse/?verse=223050'/> (10,11)</a> וְאֶפְרַ֜יִם עֶגְלָ֤ה מְלֻמָּדָה֨ אֹהַ֣בְתִּי לָד֔וּשׁ וַֽאֲנִ֣י עָבַ֔רְתִּי עַל־ט֖וּב צַוָּארָ֑הּ אַרְכִּ֤יב אֶפְרַ֨יִם֨ יַֽחֲרֹ֣ושׁ יְהוּדָ֔ה יְשַׂדֶּד־לֹ֖ו יַֽעֲקֹֽב׃ 
<a target = '_blank' href='https://geulah.org.il/HaTanach/verse/?verse=223060'/> (10,12)</a> זִרְע֨וּ לָכֶ֤ם לִצְדָקָה֨ קִצְר֣וּ לְפִי־חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְרֹ֣ושׁ אֶת־יְהֹוָ֔ה עַד־יָבֹ֕וא וְיֹורֶ֥ה צֶ֖דֶק לָכֶֽם׃ 
<a target = '_blank' href='https://geulah.org.il/HaTanach/verse/?verse=223070'/> (10,13)</a> חֲרַשְׁתֶּם־רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי־כָ֑חַשׁ כִּֽי־בָטַ֥חְתָּ בְדַרְכְּךָ֖ בְּרֹ֥ב גִּבֹּורֶֽיךָ׃ 
<a target = '_blank' href='https://geulah.org.il/HaTanach/verse/?verse=223080'/> (10,14)</a> וְקָ֣אם שָׁאֹון֮ בְּעַמֶּיךָ֒ וְכָל־מִבְצָרֶ֣יךָ יוּשָּׁ֔ד֯ כְּשֹׁ֧ד שַׁלְמַ֛ן בֵּ֥ית אַרְבֵּ֖אל בְּיֹ֣ום מִלְחָמָ֑ה אֵ֥ם עַל־בָּנִ֖ים רֻטָּֽשָׁה׃ 
<a target = '_blank' href='https://geulah.org.il/HaTanach/verse/?verse=223090'/> (10,15)</a> כָּ֗כָה עָשָׂ֤ה לָכֶם֨ בֵּֽית־אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃ ײ 
<a target = '_blank' href='https://geulah.org.il/HaTanach/verse/?verse=223100'/> (11,1)</a> כִּ֛י נַ֥עַר יִשְׂרָאֵ֖ל וָאֹֽהֲבֵ֑הוּ וּמִמִּצְרַ֖יִם קָרָ֥אתִי לִבְנִֽי׃ 
<a target = '_blank' href='https://geulah.org.il/HaTanach/verse/?verse=223110'/> (11,2)</a> קָֽרְא֖וּ לָהֶ֑ם כֵּ֚ן הָֽלְכ֣וּ מִפְּנֵיהֶ֔ם לַבְּעָלִ֣ים יְזַבֵּ֔חוּ וְלַפְּסִלִ֖ים יְקַטֵּרֽוּן׃ 
<a target = '_blank' href='https://geulah.org.il/HaTanach/verse/?verse=223120'/> (11,3)</a> וְאָֽנֹכִי֨ תִרְגַּ֣לְתִּי לְאֶפְרַ֔יִם קָחָ֖֯ם עַל־זְרֹֽועֹתָ֑יו וְלֹ֥א יָֽדְע֖וּ כִּ֥י רְפָאתִֽים׃ 
<a target = '_blank' href='https://geulah.org.il/HaTanach/verse/?verse=223130'/> (11,4)</a> בְּחַבְלֵ֨י אָדָ֤ם אֶמְשְׁכֵם֨ בַּֽעֲבֹתֹ֣ות אַֽהֲבָ֔ה וָֽאֶהְיֶ֥ה לָהֶ֛ם כִּמְרִ֥ימֵי עֹ֖ל עַ֣ל לְחֵיהֶ֑ם וְאַ֥ט אֵלָ֖יו אֹוכִֽיל׃ 
<a target = '_blank' href='https://geulah.org.il/HaTanach/verse/?verse=223140'/> (11,5)</a> לֹ֤א יָשׁוּב֙ אֶל־אֶ֣רֶץ מִצְרַ֔יִם וְאַשּׁ֖וּר ה֣וּא מַלְכֹּ֑ו כִּ֥י מֵֽאֲנ֖וּ לָשֽׁוּב׃ 
<a target = '_blank' href='https://geulah.org.il/HaTanach/verse/?verse=223150'/> (11,6)</a> וְחָלָ֥ה חֶ֙רֶב֨ בְּעָרָ֔יו וְכִלְּתָ֥ה בַדָּ֖יו וְאָכָ֑לָה מִמֹּֽעֲצֹ֖ותֵיהֶֽם׃ 
<a target = '_blank' href='https://geulah.org.il/HaTanach/verse/?verse=223160'/> (11,7)</a> ֯וְעַמִּ֥י תְלוּאִ֖ים לִמְשֽׁוּבָתִ֑י וְאֶל־עַל֨ יִקְרָאֻ֔הוּ יַ֖חַד לֹ֥א יְרֹומֵֽם׃ 
<a target = '_blank' href='https://geulah.org.il/HaTanach/verse/?verse=223170'/> (11,8)</a> אֵ֞יךְ אֶתֶּנְךָ֣ אֶפְרַ֗יִם אֲמַגֶּנְךָ֨ יִשְׂרָאֵ֔ל אֵ֚יךְ אֶתֶּנְךָ֣ כְאַדְמָ֔ה אֲשִֽׂימְךָ֖ כִּצְבֹא֯יִ֑ם נֶהְפַּ֤ךְ עָלַי֙ לִבִּ֔י יַ֖חַד נִכְמְר֥וּ נִֽחוּמָֽי׃ 
<a target = '_blank' href='https://geulah.org.il/HaTanach/verse/?verse=223180'/> (11,9)</a> לֹ֤א אֶֽעֱשֶׂה֙ חֲרֹ֣ון אַפִּ֔י לֹ֥א אָשׁ֖וּב לְשַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְלֹא־אִ֔ישׁ בְּקִרְבְּךָ֣ קָדֹ֔ושׁ וְלֹ֥א אָבֹ֖וא בְּעִֽיר׃ 
<a target = '_blank' href='https://geulah.org.il/HaTanach/verse/?verse=223190'/> (11,10)</a> אַחֲרֵ֧י יְהֹוָ֛ה יֵלְכ֖וּ כְּאַרְיֵ֣ה יִשְׁאָ֑ג כִּי־ה֣וּא יִשְׁאַ֔ג וְיֶֽחֶרְד֥וּ בָנִ֖ים מִיָּֽם׃ 
<a target = '_blank' href='https://geulah.org.il/HaTanach/verse/?verse=223200'/> (11,11)</a> יֶֽחֶרְד֤וּ כְצִפֹּור֙ מִמִּצְרַ֔יִם וּכְיֹונָ֖ה מֵאֶ֣רֶץ אַשּׁ֑וּר וְהֹֽושַׁבְתִּ֥ים עַל־בָּֽתֵּיהֶ֖ם נְאֻם־יְהֹוָֽה׃ ײ 
<a target = '_blank' href='https://geulah.org.il/HaTanach/verse/?verse=223210'/> (12,1)</a> סְבָבֻ֤נִי בְכַ֙חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֨ עִם־אֵ֔ל וְעִם־קְדֹושִׁ֖ים נֶֽאֱמָֽן׃ 
<a target = '_blank' href='https://geulah.org.il/HaTanach/verse/?verse=223220'/> (12,2)</a> אֶפְרַ֜יִם רֹעֶ֥ה רוּחַ֨ וְרֹדֵ֣ף קָדִ֔ים כָּל־הַיֹּ֕ום כָּזָ֥ב וָשֹׁ֖ד יַרְבֶּ֑ה וּבְרִית֙ עִם־אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃ 
<a target = '_blank' href='https://geulah.org.il/HaTanach/verse/?verse=223230'/> (12,3)</a> וְרִ֥יב לַֽיהֹוָ֖ה עִם־יְהוּדָ֑ה וְלִפְקֹ֤ד עַל־יַֽעֲקֹב֨ כִּדְרָכָ֔יו כְּמַֽעֲלָלָ֖יו יָשִׁ֥יב לֹֽו׃ 
<a target = '_blank' href='https://geulah.org.il/HaTanach/verse/?verse=223240'/> (12,4)</a> בַּבֶּ֖טֶן עָקַ֣ב אֶת־אָחִ֑יו וּבְאֹונֹ֖ו שָׂרָ֥ה אֶת־אֱלֹהִֽים׃ 
<a target = '_blank' href='https://geulah.org.il/HaTanach/verse/?verse=223250'/> (12,5)</a> וָיָּ֤שַׂר אֶל־מַלְאָךְ֨ וַיֻּכָ֔ל֯ בָּכָ֖ה וַיִּתְחַנֶּן־לֹ֑ו בֵּֽית־אֵל֨ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃ 
<a target = '_blank' href='https://geulah.org.il/HaTanach/verse/?verse=223260'/> (12,6)</a> וַֽיהֹוָ֖ה אֱלֹהֵ֣י הַצְּבָאֹ֑ות יְהֹוָ֖ה זִכְרֹֽו׃ 
<a target = '_blank' href='https://geulah.org.il/HaTanach/verse/?verse=223270'/> (12,7)</a> וְאַתָּ֖ה בֵּֽאלֹהֶ֣יךָ תָשׁ֑וּב חֶ֤סֶד וּמִשְׁפָּט֨ שְׁמֹ֔ר וְקַוֵּ֥ה אֶל־אֱלֹהֶ֖יךָ תָּמִֽיד׃ 
<a target = '_blank' href='https://geulah.org.il/HaTanach/verse/?verse=223280'/> (12,8)</a> כְּנַ֗עַן בְּיָדֹ֛ו מֹֽאזְנֵ֥י מִרְמָ֖ה לַֽעֲשֹׁ֥ק אָהֵֽב׃ 
<a target = '_blank' href='https://geulah.org.il/HaTanach/verse/?verse=223290'/> (12,9)</a> וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי אֹ֖ון לִ֑י כָּל־יְגִיעַ֕י לֹ֥א יִמְצְאוּ־לִ֖י עָוֹ֥ן אֲשֶׁר־חֵֽטְא׃ 
<a target = '_blank' href='https://geulah.org.il/HaTanach/verse/?verse=223300'/> (12,10)</a> וְאָֽנֹכִ֛י יְהֹוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אֹושִֽׁיבְךָ֥ בָֽאֳהָלִ֖ים כִּימֵ֥י מֹועֵֽד׃ 
<a target = '_blank' href='https://geulah.org.il/HaTanach/verse/?verse=223310'/> (12,11)</a> וְדִבַּ֨רְתִּי֨ עַל־הַנְּבִיאִ֔ים וְאָֽנֹכִ֖י חָזֹ֣ון הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃ 
<a target = '_blank' href='https://geulah.org.il/HaTanach/verse/?verse=223320'/> (12,12)</a> אִם־גִּלְעָ֥ד אָ֨וֶן֨ אַךְ־שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחֹותָם֨ כְּגַלִּ֔ים עַ֖ל תַּלְמֵ֥י שָׂדָֽי׃֯ 
<a target = '_blank' href='https://geulah.org.il/HaTanach/verse/?verse=223330'/> (12,13)</a> ֯וַיִּבְרַ֥ח יַֽעֲקֹ֖ב שְׂדֵ֣ה אֲרָ֑ם וַיַּֽעֲבֹ֤ד יִשְׂרָאֵל֨ בְּאִשָּׁ֔ה וּבְאִשָּׁ֖ה שָׁמָֽר׃ 
<a target = '_blank' href='https://geulah.org.il/HaTanach/verse/?verse=223340'/> (12,14)</a> וּבְנָבִ֕יא הֶֽעֱלָ֧ה יְהֹוָ֛ה אֶת־יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃ 
<a target = '_blank' href='https://geulah.org.il/HaTanach/verse/?verse=223350'/> (12,15)</a> הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטֹּ֔ושׁ וְחֶ֨רְפָּתֹ֔ו יָשִׁ֥יב לֹ֖ו אֲדֹנָֽיו׃ ײ 
<a target = '_blank' href='https://geulah.org.il/HaTanach/verse/?verse=223360'/> (13,1)</a> כְּדַבֵּ֤ר אֶפְרַ֨יִם֨ רְתֵ֔ת נָשָׂ֥א ה֖וּא בְּיִשְׂרָאֵ֑ל וַיֶּאְשַׁ֥ם בַּבַּ֖עַל וַיָּמֹֽת׃ 
<a target = '_blank' href='https://geulah.org.il/HaTanach/verse/?verse=223370'/> (13,2)</a> וְעַתָּ֣ה ׀ יֹוסִ֣פוּ לַֽחֲטֹ֗א וַיַּֽעְשׂ֣וּ לָהֶם֩ מַסֵּכָ֨ה מִכַּסְפָּ֤ם כִּ֯תְבוּנָם֨ עֲצַבִּ֔ים מַֽעֲשֵׂ֥ה חָֽרָשִׁ֖ים כֻּלֹּ֑ה לָהֶם֙ הֵ֣ם אֹֽמְרִ֔ים זֹֽבְחֵ֣י אָדָ֔ם עֲגָלִ֖ים יִשָּׁקֽוּן׃ 
<a target = '_blank' href='https://geulah.org.il/HaTanach/verse/?verse=223380'/> (13,3)</a> לָכֵ֗ן יִֽהְיוּ֨ כַּֽעֲנַן־בֹּ֔קֶר וְכַטַּ֖ל מַשְׁכִּ֣ים הֹלֵ֑ךְ כְּמֹץ֨ יְסֹעֵ֣ר מִגֹּ֔רֶן וּכְעָשָׁ֖ן מֵֽאֲרֻבָּֽה׃ 
<a target = '_blank' href='https://geulah.org.il/HaTanach/verse/?verse=223390'/> (13,4)</a> וְאָֽנֹכִ֛י יְהֹוָ֥ה אֱלֹהֶ֖יךָ מֵאֶ֣רֶץ מִצְרָ֑יִם וֵֽאלֹהִ֤ים זֽוּלָתִי֨ לֹ֣א תֵדָ֔ע֯ וּמֹושִׁ֥יעַ אַ֖יִן בִּלְתִּֽי׃ 
<a target = '_blank' href='https://geulah.org.il/HaTanach/verse/?verse=223400'/> (13,5)</a> אֲנִ֥י יְדַעְתִּ֖יךָ בַּמִּדְבָּ֑ר בְּאֶ֖רֶץ תַּלְאֻבֹֽות׃ 
<a target = '_blank' href='https://geulah.org.il/HaTanach/verse/?verse=223410'/> (13,6)</a> כְּמַרְעִיתָם֙ וַיִּשְׂבָּ֔עוּ שָֽׂבְע֖וּ וַיָּ֣רָם לִבָּ֑ם עַל־כֵּ֖ן שְׁכֵחֽוּנִי׃ 
<a target = '_blank' href='https://geulah.org.il/HaTanach/verse/?verse=223420'/> (13,7)</a> וָֽאֱהִ֥י לָהֶ֖ם כְּמֹו־שָׁ֑חַל כְּנָמֵ֖ר עַל־דֶּ֥רֶךְ אָשֽׁוּר׃ 
<a target = '_blank' href='https://geulah.org.il/HaTanach/verse/?verse=223430'/> (13,8)</a> אֶפְגְּשֵׁם֙ כְּדֹ֣ב שַׁכּ֔וּל וְאֶקְרַ֖ע סְגֹ֣ור לִבָּ֑ם וְאֹֽכְלֵ֥ם שָׁם֨ כְּלָבִ֔יא חַיַּ֥ת הַשָּׂדֶ֖ה תְּבַקְּעֵֽם׃ 
<a target = '_blank' href='https://geulah.org.il/HaTanach/verse/?verse=223440'/> (13,9)</a> שִֽׁחֶתְךָ֥ יִשְׂרָאֵ֖ל כִּי־בִ֥י בְעֶזְרֶֽךָ׃ 
<a target = '_blank' href='https://geulah.org.il/HaTanach/verse/?verse=223450'/> (13,10)</a> אֱהִ֤י מַלְכְּךָ֨ אֵפֹ֔וא וְיֹושִֽׁיעֲךָ֖ בְּכָל־עָרֶ֑יךָ וְשֹׁ֣פְטֶ֔יךָ אֲשֶׁ֣ר אָמַ֔רְתָּ תְּנָה־לִּ֖י מֶ֥לֶךְ וְשָׂרִֽים׃ 
<a target = '_blank' href='https://geulah.org.il/HaTanach/verse/?verse=223460'/> (13,11)</a> אֶֽתֶּן־לְךָ֥ מֶ֨לֶךְ֨ בְּאַפִּ֔י וְאֶקַּ֖ח בְּעֶבְרָתִֽי׃ ױ 
<a target = '_blank' href='https://geulah.org.il/HaTanach/verse/?verse=223470'/> (13,12)</a> צָרוּר֨ עֲוֹ֣ן אֶפְרָ֔יִ֯ם צְפוּנָ֖ה חַטָּאתֹֽו׃ 
<a target = '_blank' href='https://geulah.org.il/HaTanach/verse/?verse=223480'/> (13,13)</a> חֶבְלֵ֥י יֹֽולֵדָ֖ה יָבֹ֣אוּ לֹ֑ו הוּא־בֵן֨ לֹ֣א חָכָ֔ם כִּי־עֵ֥ת לֹא־יַֽעֲמֹ֖ד בְּמִשְׁבַּ֥ר בָּנִֽים׃ 
<a target = '_blank' href='https://geulah.org.il/HaTanach/verse/?verse=223490'/> (13,14)</a> מִיַּ֤ד שְׁאֹול֨ אֶפְדֵּ֔ם מִמָּ֖וֶת אֶגְאָלֵ֑ם אֱהִ֨י דְבָרֶיךָ֜ מָ֗וֶת אֱהִ֤י קָֽטָבְךָ֨ שְׁאֹ֔ול נֹ֖חַם יִסָּתֵ֥ר מֵֽעֵינָֽי׃ 
<a target = '_blank' href='https://geulah.org.il/HaTanach/verse/?verse=223500'/> (13,15)</a> כִּ֣י ה֔וּא בֵּ֥ן אַחִ֖ים יַפְרִ֑יא יָבֹ֣וא קָדִים֩ ר֨וּחַ יְהֹוָ֜ה מִמִּדְבָּ֣ר עֹלֶ֗ה וְיֵבֹ֤ושׁ מְקֹורֹו֙ וְיֶֽחֱרַ֣ב מַעְיָנֹ֔ו ה֣וּא יִשְׁסֶ֔ה אֹוצַ֖ר כָּל־כְּלִ֥י חֶמְדָּֽה׃ ײ 
<a target = '_blank' href='https://geulah.org.il/HaTanach/verse/?verse=223510'/> (14,1)</a> תֶּאְשַׁם֨ שֹֽׁמְרֹ֔ון כִּ֥י מָֽרְתָ֖ה בֵּֽאלֹהֶ֑יהָ בַּחֶ֣רֶב יִפֹּ֨לוּ֨ עֹֽלְלֵיהֶ֣ם יְרֻטָּ֔שׁוּ וְהָֽרִיֹּותָ֖יו יְבֻקָּֽעוּ׃ ױ 
<a target = '_blank' href='https://geulah.org.il/HaTanach/verse/?verse=223520'/> (14,2)</a> ֯שׁ֚וּבָה יִשְׂרָאֵ֔ל עַ֖ד יְהֹוָ֣ה אֱלֹהֶ֑יךָ כִּ֥י כָשַׁ֖לְתָּ בַּֽעֲוֹנֶֽךָ׃ 
<a target = '_blank' href='https://geulah.org.il/HaTanach/verse/?verse=223530'/> (14,3)</a> קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־יְהֹוָ֑ה אִמְר֣וּ אֵלָ֗יו כָּל־תִּשָּׂ֤א עָוֹן֙ וְקַח־טֹ֔וב וּנְשַׁלְּמָ֥ה פָרִ֖ים שְׂפָתֵֽינוּ׃ 
<a target = '_blank' href='https://geulah.org.il/HaTanach/verse/?verse=223540'/> (14,4)</a> אַשּׁ֣וּר ׀ לֹ֣א יֹֽושִׁיעֵ֗נוּ עַל־סוּס֨ לֹ֣א נִרְכָּ֔ב֯ וְלֹא־נֹ֥אמַר עֹ֛וד אֱלֹהֵ֖ינוּ לְמַֽעֲשֵׂ֣ה יָדֵ֑ינוּ אֲשֶׁר־בְּךָ֖ יְרֻחַ֥ם יָתֹֽום׃ 
<a target = '_blank' href='https://geulah.org.il/HaTanach/verse/?verse=223550'/> (14,5)</a> אֶרְפָּא֨ מְשׁ֣וּבָתָ֔ם אֹֽהֲבֵ֖ם נְדָבָ֑ה כִּ֛י שָׁ֥ב אַפִּ֖י מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=223560'/> (14,6)</a> אֶֽהְיֶ֤ה כַטַּל֨ לְיִשְׂרָאֵ֔ל יִפְרַ֖ח כַּשֹּֽׁושַׁנָּ֑ה וְיַ֥ךְ שָֽׁרָשָׁ֖יו כַּלְּבָנֹֽון׃ 
<a target = '_blank' href='https://geulah.org.il/HaTanach/verse/?verse=223570'/> (14,7)</a> יֵֽלְכוּ֙ יֹ֣ונְקֹותָ֔יו וִיהִ֥י כַזַּ֖יִת הֹודֹ֑ו וְרֵ֥יחַ לֹ֖ו כַּלְּבָנֹֽון׃ 
<a target = '_blank' href='https://geulah.org.il/HaTanach/verse/?verse=223580'/> (14,8)</a> יָשֻׁ֨בוּ֨ יֽשְׁבֵ֣י בְצִלֹּ֔ו יְחַיּ֥וּ דָגָ֖ן וְיִפְרְח֣וּ כַגָּ֑פֶן זִכְרֹ֖ו כְּיֵ֥ין לְבָנֹֽון׃ 
<a target = '_blank' href='https://geulah.org.il/HaTanach/verse/?verse=223590'/> (14,9)</a> אֶפְרַ֕יִם מַה־לִּ֥י עֹ֖וד לָֽעֲצַבִּ֑ים אֲנִ֧י עָנִ֣יתִי וַֽאֲשׁוּרֶ֗נּוּ אֲנִי֨ כִּבְרֹ֣ושׁ רַֽעֲנָ֔ן מִמֶּ֖נִּי פֶּרְיְךָ֥ נִמְצָֽא׃ 
<a target = '_blank' href='https://geulah.org.il/HaTanach/verse/?verse=223600'/> (14,10)</a> מִ֤י חָכָם֨ וְיָ֣בֵֽ֯ן אֵ֔לֶּה נָבֹ֖ון וְיֵֽדָעֵ֑ם כִּֽי־יְשָׁרִ֞ים דַּרְכֵ֣י יְהֹוָ֗ה וְצַדִּקִים֙ יֵ֣לְכוּ בָ֔ם וּפֽשְׁעִ֖ים יִכָּ֥שְׁלוּ בָֽם׃֯ 
</html> 
