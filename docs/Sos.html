<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 Sos שיר_השירים 
</br> </h2> 
<a target = '_blank' href='https://geulah.org.il/HaTanach/verse/?verse=176080'/> (1,1)</a> שִׁ֥֯יר הַשִּׁירִ֖ים אֲשֶׁ֥ר לִשְׁלֹמֹֽה׃ 
<a target = '_blank' href='https://geulah.org.il/HaTanach/verse/?verse=176090'/> (1,2)</a> יִשָּׁקֵ֨נִי֙ מִנְּשִׁיקֺ֣ות פִּ֔יהוּ כִּֽי־טֺובִ֥ים דֹּדֶ֖יךָ מִיָּֽיִן׃ 
<a target = '_blank' href='https://geulah.org.il/HaTanach/verse/?verse=176100'/> (1,3)</a> לְרֵ֨יחַ֙ שְׁמָנֶ֣יךָ טֺובִ֔ים שֶׁ֖מֶן תּוּרַ֣ק שְׁמֶ֑ךָ עַל־כֵּ֖ן עֲלָמֺ֥ות אֲהֵבֽוּךָ׃ 
<a target = '_blank' href='https://geulah.org.il/HaTanach/verse/?verse=176110'/> (1,4)</a> מָשְׁכֵ֖נִי אַֽחֲרֶ֣יךָ נָּר֑וּצָה הֱבִיאַ֨נִי הַמֶּ֜לֶךְ חֲדָרָ֗יו נָגִ֤ילָה וְנִשְׂמְחָה֙ בָּ֔ךְ נַזְכִּ֤ירָה דֹדֶ֨יךָ֙ מִיַּ֔יִן מֵֽישָׁרִ֖ים אֲהֵבֽוּךָ׃ 
<a target = '_blank' href='https://geulah.org.il/HaTanach/verse/?verse=176120'/> (1,5)</a> שְׁחֺורָ֤ה אֲנִי֙ וְנָאוָ֔ה בְּנֺ֖ות יְרֽוּשָׁלִָ֑ם כְּאָֽהֳלֵ֣י קֵדָ֔ר כִּֽירִיעֺ֖ות שְׁלֹמֹֽה׃ 
<a target = '_blank' href='https://geulah.org.il/HaTanach/verse/?verse=176130'/> (1,6)</a> אַל־תִּרְאֻ֨נִי֙ שֶֽׁאֲנִ֣י שְׁחַרְחֹ֔רֶת שֶׁשֱּׁזָפַ֖תְנִי הַשָּׁ֑מֶשׁ בְּנֵ֧י אִמִּ֣י נִֽחֲרוּ־בִ֗י שָׂמֻ֨נִי֙ נֹֽטֵרָ֣ה אֶת־הַכְּרָמִ֔ים כַּרְמִ֥י שֶׁלִּ֖י לֹ֥א נָטָֽרְתִּי׃ 
<a target = '_blank' href='https://geulah.org.il/HaTanach/verse/?verse=176140'/> (1,7)</a> הַגִּ֣ידָה לִּ֗י שֶׁ֤אָֽהֲבָה֙ נַפְשִׁ֔י אֵיכָ֣ה תִרְעֶ֔ה אֵיכָ֖ה תַּרְבִּ֣יץ בַּצָּֽהֳרָ֑יִם שַׁלָּמָ֤ה אֶֽהְיֶה֙ כְּעֹ֣טְיָ֔ה עַ֖ל עֶדְרֵ֥י חֲבֵרֶֽיךָ׃ 
<a target = '_blank' href='https://geulah.org.il/HaTanach/verse/?verse=176150'/> (1,8)</a> אִם־לֹ֤א תֵֽדְעִי֙ לָ֔ךְ הַיָּפָ֖ה בַּנָּשִׁ֑ים צְֽאִי־לָ֞ךְ בְּעִקְבֵ֣י הַצֹּ֗אן וּרְעִי֙ אֶת־גְּדִיֹּתַ֔יִךְ עַ֖ל מִשְׁכְּנֺ֥ות הָֽרֹעִֽים׃ 
<a target = '_blank' href='https://geulah.org.il/HaTanach/verse/?verse=176160'/> (1,9)</a> לְסֻֽסָתִי֙ בְּרִכְבֵ֣י פַרְעֹ֔ה דִּמִּיתִ֖יךְ רַעְיָתִֽי׃ 
<a target = '_blank' href='https://geulah.org.il/HaTanach/verse/?verse=176170'/> (1,10)</a> נָאו֤וּ לְחָיַ֨יִךְ֙ בַּתֹּורִ֔ים צַוָּארֵ֖ךְ בַּֽחֲרוּזִֽים׃ 
<a target = '_blank' href='https://geulah.org.il/HaTanach/verse/?verse=176180'/> (1,11)</a> תֺּורֵ֤י זָהָב֙ נַֽעֲשֶׂה־לָּ֔ךְ עִ֖ם נְקֻדֺּ֥ות הַכָּֽסֶף׃ 
<a target = '_blank' href='https://geulah.org.il/HaTanach/verse/?verse=176190'/> (1,12)</a> עַד־שֶׁ֤הַמֶּ֨לֶךְ֙ בִּמְסִבֺּ֔ו נִרְדִּ֖י נָתַ֥ן רֵיחֺֽו׃ 
<a target = '_blank' href='https://geulah.org.il/HaTanach/verse/?verse=176200'/> (1,13)</a> צְרֺ֨ור הַמֹּ֤ר׀ דֺּודִי֙ לִ֔י בֵּ֥ין שָׁדַ֖י יָלִֽין׃ 
<a target = '_blank' href='https://geulah.org.il/HaTanach/verse/?verse=176210'/> (1,14)</a> אֶשְׁכֹּ֨ל הַכֹּ֤פֶר׀ דֺּודִי֙ לִ֔י בְּכַרְמֵ֖י עֵ֥ין גֶּֽדִי׃ 
<a target = '_blank' href='https://geulah.org.il/HaTanach/verse/?verse=176220'/> (1,15)</a> הִנָּ֤ךְ יָפָה֨ רַעְיָתִ֔י הִנָּ֥ךְ יָפָ֖ה עֵינַ֥יִךְ יֺונִֽים׃ 
<a target = '_blank' href='https://geulah.org.il/HaTanach/verse/?verse=176230'/> (1,16)</a> הִנְּךָ֨ יָפֶ֤ה דֺודִי֨ אַ֣ף נָעִ֔ים אַף־עַרְשֵׂ֖נוּ רַֽעֲנָנָֽה׃ 
<a target = '_blank' href='https://geulah.org.il/HaTanach/verse/?verse=176240'/> (1,17)</a> קֹרֺ֤ות בָּתֵּ֨ינוּ֙ אֲרָזִ֔ים רַֽחִ֯יטֵ֖נוּ בְּרֺותִֽים׃ 
<a target = '_blank' href='https://geulah.org.il/HaTanach/verse/?verse=176250'/> (2,1)</a> אֲנִי֙ חֲבַצֶּ֣לֶת הַשָּׁרֹ֔ון שֹֽׁושַׁנַּ֖ת הָֽעֲמָקִֽים׃ 
<a target = '_blank' href='https://geulah.org.il/HaTanach/verse/?verse=176260'/> (2,2)</a> כְּשֹֽׁושַׁנָּה֨ בֵּ֣ין הַֽחֹוחִ֔ים כֵּ֥ן רַעְיָתִ֖י בֵּ֥ין הַבָּנֹֽות׃ 
<a target = '_blank' href='https://geulah.org.il/HaTanach/verse/?verse=176270'/> (2,3)</a> כְּתַפּ֙וּחַ֙ בַּֽעֲצֵ֣י הַיַּ֔עַר כֵּ֥ן דֹּודִ֖י בֵּ֣ין הַבָּנִ֑ים בְּצִלֹּו֙ חִמַּ֣דְתִּי וְיָשַׁ֔בְתִּי וּפִרְיֹ֖ו מָתֹ֥וק לְחִכִּֽי׃ 
<a target = '_blank' href='https://geulah.org.il/HaTanach/verse/?verse=176280'/> (2,4)</a> הֱבִיאַ֨נִי֙ אֶל־בֵּ֣ית הַיָּ֔יִ֯ן וְדִגְלֹ֥ו עָלַ֖י אַֽהֲבָֽה׃ 
<a target = '_blank' href='https://geulah.org.il/HaTanach/verse/?verse=176290'/> (2,5)</a> סַמְּכ֨וּנִי֙ בָּֽאֲשִׁישֹׁ֔ות רַפְּד֖וּנִי בַּתַּפּוּחִ֑ים כִּֽי־חֹולַ֥ת אַֽהֲבָ֖ה אָֽנִי׃ 
<a target = '_blank' href='https://geulah.org.il/HaTanach/verse/?verse=176300'/> (2,6)</a> שְׂמֹאלֹו֙ תַּ֣חַת לְרֹאשִׁ֔י וִֽימִינֹ֖ו תְּחַבְּקֵֽנִי׃ 
<a target = '_blank' href='https://geulah.org.il/HaTanach/verse/?verse=176310'/> (2,7)</a> הִשְׁבַּ֨עְתִּי אֶתְכֶ֜ם בְּנֹ֤ות יְרֽוּשָׁלִַ֨ם֙ בִּצְבָאֹ֔ות אֹ֖ו בְּאַיְלֹ֣ות הַשָּׂדֶ֑ה אִם־תָּעִ֧ירוּ ׀ וְֽאִם־תְּעֹֽורְר֛וּ אֶת־הָֽאַֽהֲבָ֖ה עַ֥ד שֶׁתֶּחְפָּֽץ׃ 
<a target = '_blank' href='https://geulah.org.il/HaTanach/verse/?verse=176320'/> (2,8)</a> קֹ֣ול דֹּודִ֔י הִנֵּה־זֶ֖ה בָּ֑א מְדַלֵּג֙ עַל־הֶ֣הָרִ֔ים מְקַפֵּ֖ץ עַל־הַגְּבָעֹֽות׃ 
<a target = '_blank' href='https://geulah.org.il/HaTanach/verse/?verse=176330'/> (2,9)</a> דֹּומֶ֤ה דֹודִי֨ לִצְבִ֔י אֹ֖ו לְעֹ֣פֶר הָֽאַיָּלִ֑ים הִנֵּה־זֶ֤ה עֹומֵד֨ אַחַ֣ר כָּתְלֵ֔נוּ מַשְׁגִּ֙יחַ֙ מִן־הַ֣חֲלֹּנֹ֔ות מֵצִ֖יץ מִן־הַֽחֲרַכִּֽים׃ 
<a target = '_blank' href='https://geulah.org.il/HaTanach/verse/?verse=176340'/> (2,10)</a> עָנָ֥ה דֹודִ֖י וְאָ֣מַר לִ֑י ק֥וּמִי לָ֛ךְ רַעְיָתִ֥י יָֽפָתִ֖י וּלְכִי־לָֽךְ׃ 
<a target = '_blank' href='https://geulah.org.il/HaTanach/verse/?verse=176350'/> (2,11)</a> כִּֽי־הִנֵּ֥ה הַסְּתָ֖֯ו עָבָ֑ר הַגֶּ֕שֶׁם חָלַ֖ף הָלַ֥ךְ לֹֽו׃ 
<a target = '_blank' href='https://geulah.org.il/HaTanach/verse/?verse=176360'/> (2,12)</a> הַנִּצָּנִים֙ נִרְא֣וּ בָאָ֔רֶץ עֵ֥ת הַזָּמִ֖יר הִגִּ֑יעַ וְקֹ֥ול הַתֹּ֖ור נִשְׁמַ֥ע בְּאַרְצֵֽנוּ׃ 
<a target = '_blank' href='https://geulah.org.il/HaTanach/verse/?verse=176370'/> (2,13)</a> הַתְּאֵנָה֙ חָֽנְטָ֣ה פַגֶּ֔יהָ וְהַגְּפָנִ֥ים סְמָדַ֖ר נָ֣תְנוּ רֵ֑יחַ ק֥וּמִי לָ֛כְ֯י רַעְיָתִ֥י יָֽפָתִ֖י וּלְכִי־לָֽךְ׃ 
<a target = '_blank' href='https://geulah.org.il/HaTanach/verse/?verse=176380'/> (2,14)</a> יֹֽונָתִ֞י בְּחַגְוֵ֣י הַסֶּ֗לַע בְּסֵ֙תֶר֨ הַמַּדְרֵגָ֔ה הַרְאִ֨ינִי֨ אֶת־מַרְאַ֔יִךְ הַשְׁמִיעִ֖ינִי אֶת־קֹולֵ֑ךְ כִּֽי־קֹולֵ֥ךְ עָרֵ֖ב וּמַרְאֵ֥י֯ךְ נָאוֶֽה׃ 
<a target = '_blank' href='https://geulah.org.il/HaTanach/verse/?verse=176390'/> (2,15)</a> אֶֽחֱזוּ־לָ֨נוּ֙ שֻֽׁעָלִ֔ים שֻֽׁעָלִ֥ים קְטַנִּ֖ים מְחַבְּלִ֣ים כְּרָמִ֑ים וּכְרָמֵ֖ינוּ סְמָדָֽ֯ר׃ 
<a target = '_blank' href='https://geulah.org.il/HaTanach/verse/?verse=176400'/> (2,16)</a> דֹּודִ֥י לִי֙ וַֽאֲנִ֣י לֹ֔ו הָֽרֹעֶ֖ה בַּשֹּֽׁושַׁנִּֽים׃ 
<a target = '_blank' href='https://geulah.org.il/HaTanach/verse/?verse=176410'/> (2,17)</a> עַ֤ד שֶׁיָּפ֙וּחַ֙ הַיֹּ֔ום וְנָ֖סוּ הַצְּלָלִ֑ים סֹב֩ דְּמֵֽה־לְךָ֙ דֹודִ֜י לִצְבִ֗י אֹ֛ו לְעֹ֥פֶר הָֽאַיָּלִ֖ים עַל־הָ֥רֵי בָֽתֶר׃ ײ 
<a target = '_blank' href='https://geulah.org.il/HaTanach/verse/?verse=176420'/> (3,1)</a> עַל־מִשְׁכָּבִי֙ בַּלֵּילֹ֔ות בִּקַּ֕שְׁתִּי אֵ֥ת שֶׁאָֽהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃ 
<a target = '_blank' href='https://geulah.org.il/HaTanach/verse/?verse=176430'/> (3,2)</a> אָק֨וּמָה נָּ֜א וַאֲסֹֽובְבָ֣ה בָעִ֗יר בַּשְּׁוָקִים֙ וּבָ֣רְחֹבֹ֔ות אֲבַקְשָׁ֕ה אֵ֥ת שֶׁאָֽהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃ 
<a target = '_blank' href='https://geulah.org.il/HaTanach/verse/?verse=176440'/> (3,3)</a> מְצָא֨וּנִי֙ הַשֹּׁ֣מְרִ֔ים הַסֹּֽבְבִ֖ים בָּעִ֑יר אֵ֛ת שֶׁאָֽהֲבָ֥ה נַפְשִׁ֖י רְאִיתֶֽם׃ 
<a target = '_blank' href='https://geulah.org.il/HaTanach/verse/?verse=176450'/> (3,4)</a> כִּמְעַט֙ שֶֽׁעָבַ֣רְתִּי מֵהֶ֔ם עַ֣ד שֶֽׁמָּצָ֔אתִי אֵ֥ת שֶׁאָֽהֲבָ֖ה נַפְשִׁ֑י אֲחַזְתִּיו֙ וְלֹ֣א אַרְפֶּ֔נּוּ עַד־שֶׁ֤הֲבֵיאתִיו֙ אֶל־בֵּ֣ית אִמִּ֔י וְאֶל־חֶ֖דֶר הֹֽורָתִֽי׃ 
<a target = '_blank' href='https://geulah.org.il/HaTanach/verse/?verse=176460'/> (3,5)</a> הִשְׁבַּ֨עְתִּי אֶתְכֶ֜ם בְּנֹ֤ות יְרֽוּשָׁלִַ֨ם֙ בִּצְבָאֹ֔ות אֹ֖ו בְּאַיְלֹ֣ות הַשָּׂדֶ֑ה אִם־תָּעִ֧ירוּ ׀ וְֽאִם־תְּעֹֽורְר֛וּ אֶת־הָאַֽהֲבָ֖ה עַ֥ד שֶׁתֶּחְפָּֽץ׃ 
<a target = '_blank' href='https://geulah.org.il/HaTanach/verse/?verse=176470'/> (3,6)</a> מִ֣י זֹ֗את עֹלָה֙ מִן־הַמִּדְבָּ֔ר כְּתִֽימֲרֹ֖ות עָשָׁ֑ן מְקֻטֶּ֤רֶת מֹר֙ וּלְבֹונָ֔ה מִכֹּ֖ל אַבְקַ֥ת רֹוכֵֽל׃ 
<a target = '_blank' href='https://geulah.org.il/HaTanach/verse/?verse=176480'/> (3,7)</a> הִנֵּ֗ה מִטָּתֹו֙ שֶׁלִּשְׁלֹמֹ֔ה שִׁשִּׁ֥ים גִּבֹּרִ֖ים סָבִ֣יב לָ֑הּ מִגִּבֹּרֵ֖י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=176490'/> (3,8)</a> כֻּלָּם֙ אֲחֻ֣זֵי חֶ֔רֶב מְלֻמְּדֵ֖י מִלְחָמָ֑ה אִ֤ישׁ חַרְבֹּו֙ עַל־יְרֵכֹ֔ו מִפַּ֖חַד בַּלֵּילֹֽות׃ 
<a target = '_blank' href='https://geulah.org.il/HaTanach/verse/?verse=176500'/> (3,9)</a> אַפִּרְיֹ֗ון עָ֤שָׂה לֹו֙ הַמֶּ֣לֶךְ שְׁלֹמֹ֔ה מֵֽעֲצֵ֖י הַלְּבָנֹֽון׃ 
<a target = '_blank' href='https://geulah.org.il/HaTanach/verse/?verse=176510'/> (3,10)</a> עַמּוּדָיו֙ עָ֣שָׂה כֶ֔סֶף רְפִֽידָתֹ֣ו זָהָ֔ב מֶרְכָּבֹ֖ו אַרְגָּמָ֑ן תֹּוכֹו֙ רָצ֣וּף אַֽהֲבָ֔ה מִבְּנֹ֖ות יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=176520'/> (3,11)</a> צְאֶ֧ינָה וּֽרְאֶ֛ינָה בְּנֹ֥ות צִיֹּ֖ון בַּמֶּ֣לֶךְ שְׁלֹמֹ֑ה בָּֽעֲטָרָ֗ה שֶׁעִטְּרָה־לֹּ֤ו אִמֹּו֙ בְּיֹ֣ום חֲתֻנָּתֹ֔ו וּבְיֹ֖ום שִׂמְחַ֥ת לִבֹּֽו׃ ײ 
<a target = '_blank' href='https://geulah.org.il/HaTanach/verse/?verse=176530'/> (4,1)</a> הִנָּ֨ךְ יָפָ֤ה רַעְיָתִי֙ הִנָּ֣ךְ יָפָ֔ה עֵינַ֣יִךְ יֹונִ֔ים מִבַּ֖עַד לְצַמָּתֵ֑ךְ שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּֽלְשׁ֖וּ מֵהַ֥ר גִּלְעָֽד׃ 
<a target = '_blank' href='https://geulah.org.il/HaTanach/verse/?verse=176540'/> (4,2)</a> שִׁנַּ֙יִךְ֨ כְּעֵ֣דֶר הַקְּצוּבֹ֔ות שֶֽׁעָל֖וּ מִן־הָֽרַחְצָ֑ה שֶׁכֻּלָּם֙ מַתְאִימֹ֔ות וְשַׁכֻּלָ֖ה אֵ֥ין בָּהֶֽם׃ 
<a target = '_blank' href='https://geulah.org.il/HaTanach/verse/?verse=176550'/> (4,3)</a> כְּח֤וּט הַשָּׁנִי֙ שִׂפְתֹותַ֔יִךְ וּמִדְבָּרֵ֖יךְ נָאוֶ֑ה כְּפֶ֤לַח הָֽרִמֹּון֙ רַקָּתֵ֔ךְ מִבַּ֖עַד לְצַמָּתֵֽךְ׃ 
<a target = '_blank' href='https://geulah.org.il/HaTanach/verse/?verse=176560'/> (4,4)</a> כְּמִגְדַּ֤ל דָּוִיד֙ צַוָּארֵ֔ךְ בָּנ֖וּי לְתַלְפִּיֹּ֑ות אֶ֤לֶף הַמָּגֵן֙ תָּל֣וּי עָלָ֔יו כֹּ֖ל שִׁלְטֵ֥י הַגִּבֹּרִֽים׃ 
<a target = '_blank' href='https://geulah.org.il/HaTanach/verse/?verse=176570'/> (4,5)</a> שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תְּאֹומֵ֣י צְבִיָּ֑ה הָֽרֹעִ֖ים בַּשֹּֽׁושַׁנִּֽים׃ 
<a target = '_blank' href='https://geulah.org.il/HaTanach/verse/?verse=176580'/> (4,6)</a> עַ֤ד שֶׁיָּפ֙וּחַ֙ הַיֹּ֔ום וְנָ֖סוּ הַצְּלָלִ֑ים אֵ֤לֶךְ לִי֙ אֶל־הַ֣ר הַמֹּ֔ור וְאֶל־גִּבְעַ֖ת הַלְּבֹונָֽה׃ 
<a target = '_blank' href='https://geulah.org.il/HaTanach/verse/?verse=176590'/> (4,7)</a> כֻּלָּ֤ךְ יָפָה֨ רַעְיָתִ֔י וּמ֖וּם אֵ֥ין בָּֽךְ׃ 
<a target = '_blank' href='https://geulah.org.il/HaTanach/verse/?verse=176600'/> (4,8)</a> אִתִּ֤י מִלְּבָנֹון֙ כַּלָּ֔ה אִתִּ֖י מִלְּבָנֹ֣ון תָּבֹ֑ואִי תָּשׁ֣וּרִי ׀ מֵרֹ֣אשׁ אֲמָנָ֗ה מֵרֹ֤אשׁ שְׁ֯נִיר֙ וְחֶרְמֹ֔ון מִמְּעֹנֹ֣ות אֲרָיֹ֔ות מֵהַֽרְרֵ֖י נְמֵרִֽים׃ 
<a target = '_blank' href='https://geulah.org.il/HaTanach/verse/?verse=176610'/> (4,9)</a> לִבַּבְתִּ֖נִי אֲחֹתִ֣י כַלָּ֑ה לִבַּבְתִּ֨ינִי֙ בְּאַחַ֣ד֯ מֵֽעֵינַ֔יִךְ בְּאַחַ֥ד עֲנָ֖ק מִצַּוְּרֹנָֽיִךְ׃ 
<a target = '_blank' href='https://geulah.org.il/HaTanach/verse/?verse=176620'/> (4,10)</a> מַה־יָּפ֥וּ דֹדַ֖יִךְ אֲחֹתִ֣י כַלָּ֑ה מַה־טֹּ֤בוּ דֹדַ֨יִךְ֨ מִיַּ֔יִן וְרֵ֥יחַ שְׁמָנַ֖יִךְ מִכָּל־בְּשָׂמִֽים׃ 
<a target = '_blank' href='https://geulah.org.il/HaTanach/verse/?verse=176630'/> (4,11)</a> נֹ֛פֶת תִּטֹּ֥פְנָה שִׂפְתֹותַ֖יִךְ כַּלָּ֑ה דְּבַ֤שׁ וְחָלָב֙ תַּ֣חַת לְשֹׁונֵ֔ךְ וְרֵ֥יחַ שַׂלְמֹתַ֖יִךְ כְּרֵ֥יחַ לְבָנֹֽון׃ 
<a target = '_blank' href='https://geulah.org.il/HaTanach/verse/?verse=176640'/> (4,12)</a> גַּ֥ן ׀ נָע֖וּל אֲחֹתִ֣י כַלָּ֑ה גַּ֥ל ׀ נָע֖וּל מַעְיָ֥ן חָתֽוּם׃ 
<a target = '_blank' href='https://geulah.org.il/HaTanach/verse/?verse=176650'/> (4,13)</a> שְׁלָחַ֨יִךְ֨ פַּרְדֵּ֣ס רִמֹּונִ֔ים עִ֖ם פְּרִ֣י מְגָדִ֑ים כְּפָרִ֖ים עִם־נְרָדִֽים׃ 
<a target = '_blank' href='https://geulah.org.il/HaTanach/verse/?verse=176660'/> (4,14)</a> ֯נֵ֣רְדְּ ׀ וְכַרְכֹּ֗ם קָנֶה֨ וְקִנָּמֹ֔ון עִ֖ם כָּל־עֲצֵ֣י לְבֹונָ֑ה מֹ֚ר וַֽאֲהָלֹ֔ות עִ֖ם כָּל־רָאשֵׁ֥י בְשָׂמִֽים׃ 
<a target = '_blank' href='https://geulah.org.il/HaTanach/verse/?verse=176670'/> (4,15)</a> מַעְיַ֣ן גַּנִּ֔ים בְּאֵ֖ר מַ֣יִם חַיִּ֑ים וְנֹֽזְלִ֖ים מִן־לְבָנֹֽון׃ 
<a target = '_blank' href='https://geulah.org.il/HaTanach/verse/?verse=176680'/> (4,16)</a> ע֤וּרִי צָפֹון֙ וּבֹ֣ואִי תֵימָ֔ן הָפִ֥יחִי גַנִּ֖י יִזְּל֣וּ בְשָׂמָ֑יו יָבֹ֤א דֹודִי֙ לְגַנֹּ֔ו וְיֹאכַ֖ל פְּרִ֥י מְגָדָֽיו׃ ײ 
<a target = '_blank' href='https://geulah.org.il/HaTanach/verse/?verse=176690'/> (5,1)</a> בָּ֣אתִי לְגַנִּי֘ אֲחֹתִ֣י כַלָּה֒ אָרִ֤יתִי מֹורִי֨ עִם־בְּשָׂמִ֔י אָכַ֤לְתִּי יַעְרִי֨ עִם־דִּבְשִׁ֔י שָׁתִ֥יתִי יֵינִ֖י עִם־חֲלָבִ֑י אִכְל֣וּ רֵעִ֔ים שְׁת֥וּ וְשִׁכְר֖וּ דֹּודִֽים׃ 
<a target = '_blank' href='https://geulah.org.il/HaTanach/verse/?verse=176700'/> (5,2)</a> אֲנִ֥י יְשֵׁנָ֖ה וְלִבִּ֣י עֵ֑ר קֹ֣ול ׀ דֹּודִ֣י דֹופֵ֗ק פִּתְחִי־לִ֞י אֲחֹתִ֤י רַעְיָתִי֨ יֹֽונָתִ֣י תַמָּתִ֔י שֶׁרֹּ֯אשִׁי֙ נִמְלָא־טָ֔ל קְוֻצֹּותַ֖י רְסִ֥יסֵי לָֽיְלָה׃ 
<a target = '_blank' href='https://geulah.org.il/HaTanach/verse/?verse=176710'/> (5,3)</a> פָּשַׁ֨טְתִּי֙ אֶת־כֻּתָּנְתִּ֔י אֵיכָ֖כָה אֶלְבָּשֶׁ֑נָּה רָחַ֥צְתִּי אֶת־רַגְלַ֖י אֵיכָ֥כָה אֲטַנְּפֵֽם׃ 
<a target = '_blank' href='https://geulah.org.il/HaTanach/verse/?verse=176720'/> (5,4)</a> דֹּודִ֗י שָׁלַ֤ח יָדֹו֙ מִן־הַחֹ֔ור וּמֵעַ֖י הָמ֥וּ עָלָֽיו׃ 
<a target = '_blank' href='https://geulah.org.il/HaTanach/verse/?verse=176730'/> (5,5)</a> קַ֥מְתִּי אֲנִ֖י לִפְתֹּ֣חַ לְדֹודִ֑י וְיָדַ֣י נָֽטְפוּ־מֹ֗ור וְאֶצְבְּעֹתַי֙ מֹ֣ור עֹבֵ֔ר עַ֖ל כַּפֹּ֥ות הַמַּנְעֽוּל׃ 
<a target = '_blank' href='https://geulah.org.il/HaTanach/verse/?verse=176740'/> (5,6)</a> פָּתַ֤חְתִּי אֲנִי֙ לְדֹודִ֔י וְדֹודִ֖י חָמַ֣ק עָבָ֑ר נַפְשִׁי֙ יָֽצְאָ֣ה בְדַבְּרֹ֔ו בִּקַּשְׁתִּ֨יהוּ֨ וְלֹ֣א מְצָאתִ֔יהוּ קְרָאתִ֖יו וְלֹ֥א עָנָֽנִי׃ 
<a target = '_blank' href='https://geulah.org.il/HaTanach/verse/?verse=176750'/> (5,7)</a> מְצָאֻ֧נִי הַשֹּֽׁמְרִ֛ים הַסֹּֽבְבִ֥ים בָּעִ֖יר הִכּ֣וּנִי פְצָע֑וּנִי נָשְׂא֤וּ אֶת־רְדִידִי֙ מֵֽעָלַ֔י שֹֽׁמְרֵ֖י הַחֹמֹֽות׃ 
<a target = '_blank' href='https://geulah.org.il/HaTanach/verse/?verse=176760'/> (5,8)</a> הִשְׁבַּ֥עְתִּי אֶתְכֶ֖ם בְּנֹ֣ות יְרוּשָׁלִָ֑ם אִֽם־תִּמְצְאוּ֙ אֶת־דֹּודִ֔י מַה־תַּגִּ֣ידוּ לֹ֔ו שֶֽׁחֹולַ֥ת אַֽהֲבָ֖ה אָֽנִי׃ 
<a target = '_blank' href='https://geulah.org.il/HaTanach/verse/?verse=176770'/> (5,9)</a> מַה־דֹּודֵ֣ךְ מִדֹּ֔וד הַיָּפָ֖ה בַּנָּשִׁ֑ים מַה־דֹּודֵ֣ךְ מִדֹּ֔וד שֶׁכָּ֖כָה הִשְׁבַּעְתָּֽנוּ׃ 
<a target = '_blank' href='https://geulah.org.il/HaTanach/verse/?verse=176780'/> (5,10)</a> דֹּודִ֥י צַח֙ וְאָדֹ֔ום דָּג֖וּל מֵֽרְבָבָֽה׃ 
<a target = '_blank' href='https://geulah.org.il/HaTanach/verse/?verse=176790'/> (5,11)</a> רֹאשֹׁ֖ו כֶּ֣תֶם פָּ֑ז קְוֻצֹּותָיו֙ תַּלְתַּלִּ֔ים שְׁחֹרֹ֖ות כָּֽעֹורֵֽב׃ 
<a target = '_blank' href='https://geulah.org.il/HaTanach/verse/?verse=176800'/> (5,12)</a> עֵינָ֕יו כְּיֹונִ֖ים עַל־אֲפִ֣יקֵי מָ֑יִם רֹֽחֲצֹות֙ בֶּֽחָלָ֔ב יֽשְׁבֹ֖ות עַל־מִלֵּֽאת׃ 
<a target = '_blank' href='https://geulah.org.il/HaTanach/verse/?verse=176810'/> (5,13)</a> לְחָיָו֨ כַּֽעֲרוּגַ֣ת הַבֹּ֔שֶׂם מִגְדְּלֹ֖ות מֶרְקָחִ֑ים שִׂפְתֹותָיו֙ שֹֽׁושַׁנִּ֔ים נֹֽטְפֹ֖ות מֹ֥ור עֹבֵֽר׃ 
<a target = '_blank' href='https://geulah.org.il/HaTanach/verse/?verse=176820'/> (5,14)</a> יָדָיו֙ גְּלִילֵ֣י זָהָ֔ב מְמֻלָּאִ֖ים בַּתַּרְשִׁ֑ישׁ מֵעָיו֨ עֶ֣שֶׁת שֵׁ֔ן מְעֻלֶּ֖פֶת סַפִּירִֽים׃ 
<a target = '_blank' href='https://geulah.org.il/HaTanach/verse/?verse=176830'/> (5,15)</a> שֹׁוקָיו֙ עַמּ֣וּדֵי שֵׁ֔שׁ מְיֻסָּדִ֖ים עַל־אַדְנֵי־פָ֑ז מַרְאֵ֨הוּ֙ כַּלְּבָנֹ֔ון בָּח֖וּר כָּֽאֲרָזִֽים׃ 
<a target = '_blank' href='https://geulah.org.il/HaTanach/verse/?verse=176840'/> (5,16)</a> חִכֹּו֙ מַֽמְתַּקִּ֔ים וְכֻלֹּ֖ו מַֽחֲמַדִּ֑ים זֶ֤ה דֹודִי֙ וְזֶ֣ה רֵעִ֔י בְּנֹ֖ות יְרוּשָׁלִָֽם׃ ײ 
<a target = '_blank' href='https://geulah.org.il/HaTanach/verse/?verse=176850'/> (6,1)</a> אָ֚נָה הָלַ֣ךְ דֹּודֵ֔ךְ הַיָּפָ֖ה בַּנָּשִׁ֑ים אָ֚נָה פָּנָ֣ה דֹודֵ֔ךְ וּנְבַקְשֶׁ֖נּוּ עִמָּֽךְ׃ 
<a target = '_blank' href='https://geulah.org.il/HaTanach/verse/?verse=176860'/> (6,2)</a> דֹּודִי֙ יָרַ֣ד לְגַנֹּ֔ו לַֽעֲרוּגֹ֖ות הַבֹּ֑שֶׂם לִרְעֹות֙ בַּגַּנִּ֔ים וְלִלְקֹ֖ט שֹֽׁושַׁנִּֽים׃ 
<a target = '_blank' href='https://geulah.org.il/HaTanach/verse/?verse=176870'/> (6,3)</a> אֲנִ֤י לְדֹודִי֨ וְדֹודִ֣י לִ֔י הָֽרֹועֶ֖ה בַּשֹּֽׁושַׁנִּֽים׃ 
<a target = '_blank' href='https://geulah.org.il/HaTanach/verse/?verse=176880'/> (6,4)</a> יָפָ֨ה אַ֤תְּ רַעְיָתִי֙ כְּתִרְצָ֔ה נָאוָ֖ה כִּירֽוּשָׁלִָ֑ם אֲיֻמָּ֖ה כַּנִּדְגָּלֹֽות׃ 
<a target = '_blank' href='https://geulah.org.il/HaTanach/verse/?verse=176890'/> (6,5)</a> הָסֵ֤בִּי עֵינַ֨יִךְ֨ מִנֶּגְדִּ֔י שֶׁ֥הֵ֖ם הִרְהִיבֻ֑נִי שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּֽלְשׁ֖וּ מִן־הַגִּלְעָֽד׃ 
<a target = '_blank' href='https://geulah.org.il/HaTanach/verse/?verse=176900'/> (6,6)</a> שִׁנַּ֙יִךְ֙ כְּעֵ֣דֶר הָֽרְחֵלִ֔ים שֶֽׁעָל֖וּ מִן־הָֽרַחְצָ֑ה שֶׁכֻּלָּם֙ מַתְאִימֹ֔ות וְשַׁכֻּלָ֖ה אֵ֥ין בָּהֶֽם׃ 
<a target = '_blank' href='https://geulah.org.il/HaTanach/verse/?verse=176910'/> (6,7)</a> כְּפֶ֤לַח הָֽרִמֹּון֙ רַקָּתֵ֔ךְ מִבַּ֖עַד לְצַמָּתֵֽךְ׃ 
<a target = '_blank' href='https://geulah.org.il/HaTanach/verse/?verse=176920'/> (6,8)</a> שִׁשִּׁ֥ים הֵ֨מָּה֨ מְלָכֹ֔ות וּשְׁמֹנִ֖ים פִּֽילַגְשִׁ֑ים וַֽעֲלָמֹ֖ות אֵ֥ין מִסְפָּֽר׃ 
<a target = '_blank' href='https://geulah.org.il/HaTanach/verse/?verse=176930'/> (6,9)</a> אַחַ֥ת הִיא֙ יֹֽונָתִ֣י תַמָּתִ֔י אַחַ֥ת הִיא֙ לְאִמָּ֔הּ בָּרָ֥ה הִ֖יא לְיֹֽולַדְתָּ֑הּ רָא֤וּהָ בָנֹות֙ וַֽיְאַשְּׁר֔וּהָ מְלָכֹ֥ות וּפִֽילַגְשִׁ֖ים וַֽיְהַלְלֽוּהָ׃ 
<a target = '_blank' href='https://geulah.org.il/HaTanach/verse/?verse=176940'/> (6,10)</a> מִי־זֹ֥את הַנִּשְׁקָפָ֖ה כְּמֹו־שָׁ֑חַר יָפָ֣ה כַלְּבָנָ֗ה בָּרָה֙ כַּֽחַמָּ֔ה אֲיֻמָּ֖ה כַּנִּדְגָּלֹֽות׃ 
<a target = '_blank' href='https://geulah.org.il/HaTanach/verse/?verse=176950'/> (6,11)</a> אֶל־גִּנַּ֤ת אֱגֹוז֙ יָרַ֔דְתִּי לִרְאֹ֖ות בְּאִבֵּ֣י הַנָּ֑חַל לִרְאֹות֨ הֲפָֽרְחָ֣ה הַגֶּ֔פֶן הֵנֵ֖צוּ הָֽרִמֹּנִֽים׃ 
<a target = '_blank' href='https://geulah.org.il/HaTanach/verse/?verse=176960'/> (6,12)</a> לֹ֣א יָדַ֔עְתִּי נַפְשִׁ֣י שָׂמַ֔תְנִי מַרְכְּבֹ֖ות עַמִּ֥י נָדִֽיב׃ ײ 
<a target = '_blank' href='https://geulah.org.il/HaTanach/verse/?verse=176970'/> (7,1)</a> שׁ֤וּבִי שׁ֨וּבִי֙ הַשּׁ֣וּלַמִּ֔ית שׁ֥וּבִי שׁ֖וּבִי וְנֶֽחֱזֶה־בָּ֑ךְ מַֽה־תֶּֽחֱזוּ֨ בַּשּׁ֣וּלַמִּ֔ית כִּמְחֹלַ֖ת הַֽמַּחֲנָֽיִם׃ 
<a target = '_blank' href='https://geulah.org.il/HaTanach/verse/?verse=176980'/> (7,2)</a> מַה־יָּפ֧וּ פְעָמַ֛יִךְ בַּנְּעָלִ֖ים בַּת־נָדִ֑יב חַמּוּקֵ֣י יְרֵכַ֔יִךְ כְּמֹ֣ו חֲלָאִ֔ים מַֽעֲשֵׂ֖ה יְדֵ֥י אָמָֽ֯ן׃ 
<a target = '_blank' href='https://geulah.org.il/HaTanach/verse/?verse=176990'/> (7,3)</a> שָׁרְרֵךְ֙ אַגַּ֣ן הַסַּ֔הַר אַל־יֶחְסַ֖ר הַמָּ֑זֶג בִּטְנֵךְ֙ עֲרֵמַ֣ת חִטִּ֔ים סוּגָ֖ה בַּשֹּֽׁושַׁנִּֽים׃ 
<a target = '_blank' href='https://geulah.org.il/HaTanach/verse/?verse=177000'/> (7,4)</a> שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תָּֽאֳמֵ֥י צְבִיָּֽה׃ 
<a target = '_blank' href='https://geulah.org.il/HaTanach/verse/?verse=177010'/> (7,5)</a> צַוָּארֵ֖ךְ כְּמִגְדַּ֣ל הַשֵּׁ֑ן עֵינַ֜יִךְ בְּרֵכֹ֣ות בְּחֶשְׁבֹּ֗ון עַל־שַׁ֨עַר֨ בַּת־רַבִּ֔ים אַפֵּךְ֙ כְּמִגְדַּ֣ל הַלְּבָנֹ֔ון צֹופֶ֖ה פְּנֵ֥י דַמָּֽשֶׂק׃ 
<a target = '_blank' href='https://geulah.org.il/HaTanach/verse/?verse=177020'/> (7,6)</a> רֹאשֵׁ֤ךְ עָלַ֨יִךְ֨ כַּכַּרְמֶ֔ל וְדַלַּ֥ת רֹאשֵׁ֖ךְ כָּֽאַרְגָּמָ֑ן מֶ֖לֶךְ אָס֥וּר בָּֽרְהָטִֽים׃ 
<a target = '_blank' href='https://geulah.org.il/HaTanach/verse/?verse=177030'/> (7,7)</a> מַה־יָּפִית֙ וּמַה־נָּעַ֔מְתְּ אַֽהֲבָ֖ה בַּתַּֽעֲנוּגִֽים׃ 
<a target = '_blank' href='https://geulah.org.il/HaTanach/verse/?verse=177040'/> (7,8)</a> זֹ֤את קֹֽומָתֵךְ֙ דָּֽמְתָ֣ה לְתָמָ֔ר וְשָׁדַ֖יִךְ לְאַשְׁכֹּלֹֽות׃ 
<a target = '_blank' href='https://geulah.org.il/HaTanach/verse/?verse=177050'/> (7,9)</a> אָמַ֨רְתִּי֨ אֶֽעֱלֶ֣ה בְתָמָ֔ר אֹֽחֲזָ֖ה בְּסַנְסִנָּ֑יו וְיִֽהְיוּ־נָ֤א שָׁדַ֨יִךְ֨ כְּאֶשְׁכְּלֹ֣ות הַגֶּ֔פֶן וְרֵ֥יחַ אַפֵּ֖ךְ כַּתַּפּוּחִֽים׃ 
<a target = '_blank' href='https://geulah.org.il/HaTanach/verse/?verse=177060'/> (7,10)</a> וְחִכֵּ֕ךְ כְּיֵ֥ין הַטֹּ֛וב הֹולֵ֥ךְ לְדֹודִ֖י לְמֵֽישָׁרִ֑ים דֹּובֵ֖ב שִׂפְתֵ֥י יְשֵׁנִֽים׃ 
<a target = '_blank' href='https://geulah.org.il/HaTanach/verse/?verse=177070'/> (7,11)</a> אֲנִ֣י לְדֹודִ֔י וְעָלַ֖י תְּשֽׁוּקָתֹֽו׃ 
<a target = '_blank' href='https://geulah.org.il/HaTanach/verse/?verse=177080'/> (7,12)</a> לְכָ֤ה דֹודִי֙ נֵצֵ֣א הַשָּׂדֶ֔ה נָלִ֖ינָה בַּכְּפָרִֽים׃ 
<a target = '_blank' href='https://geulah.org.il/HaTanach/verse/?verse=177090'/> (7,13)</a> נַשְׁכִּ֨ימָה֙ לַכְּרָמִ֔ים נִרְאֶ֞ה אִם־פָּֽרְחָ֤ה הַגֶּ֨פֶן֙ פִּתַּ֣ח הַסְּמָדַ֔ר הֵנֵ֖צוּ הָֽרִמֹּונִ֑ים שָׁ֛ם אֶתֵּ֥ן אֶת־דֹּודַ֖י לָֽךְ׃ 
<a target = '_blank' href='https://geulah.org.il/HaTanach/verse/?verse=177100'/> (7,14)</a> הַדּֽוּדָאִ֣ים נָֽתְנוּ־רֵ֗יחַ וְעַל־פְּתָחֵ֨ינוּ֨ כָּל־מְגָדִ֔ים חֲדָשִׁ֖ים גַּם־יְשָׁנִ֑ים דֹּודִ֖י צָפַ֥נְתִּי לָֽךְ׃ ײ 
<a target = '_blank' href='https://geulah.org.il/HaTanach/verse/?verse=177110'/> (8,1)</a> מִ֤י יִתֶּנְךָ֨ כְּאָ֣ח לִ֔י יֹונֵ֖ק שְׁדֵ֣י אִמִּ֑י אֶמְצָֽאֲךָ֤ בַחוּץ֨ אֶשָּׁ֣קְךָ֔ גַּ֖ם לֹֽא־יָבֻ֥זוּ לִֽי׃ 
<a target = '_blank' href='https://geulah.org.il/HaTanach/verse/?verse=177120'/> (8,2)</a> אֶנְהָֽגֲךָ֗ אֲבִֽיאֲךָ֛ אֶל־בֵּ֥ית אִמִּ֖י תְּלַמְּדֵ֑נִי אַשְׁקְךָ֨ מִיַּ֣יִן הָרֶ֔קַח מֵֽעֲסִ֖יס רִמֹּנִֽי׃ 
<a target = '_blank' href='https://geulah.org.il/HaTanach/verse/?verse=177130'/> (8,3)</a> שְׂמֹאלֹו֙ תַּ֣חַת רֹאשִׁ֔י וִֽימִינֹ֖ו תְּחַבְּקֵֽנִי׃ 
<a target = '_blank' href='https://geulah.org.il/HaTanach/verse/?verse=177140'/> (8,4)</a> הִשְׁבַּ֥עְתִּי אֶתְכֶ֖ם בְּנֹ֣ות יְרֽוּשָׁלִָ֑ם מַה־תָּעִ֧ירוּ ׀ וּמַה־תְּעֹֽרְר֛וּ אֶת־הָֽאַֽהֲבָ֖ה עַ֥ד שֶׁתֶּחְפָּֽץ׃ 
<a target = '_blank' href='https://geulah.org.il/HaTanach/verse/?verse=177150'/> (8,5)</a> מִ֣י זֹ֗את עֹלָה֙ מִן־הַמִּדְבָּ֔ר מִתְרַפֶּ֖קֶת עַל־דֹּודָ֑הּ תַּ֤חַת הַתַּפּ֨וּחַ֙ עֹֽורַרְתִּ֔יךָ שָׁ֚מָּה חִבְּלַ֣תְךָ אִמֶּ֔ךָ שָׁ֖מָּה חִבְּלָ֥ה יְלָדַֽתְךָ׃ 
<a target = '_blank' href='https://geulah.org.il/HaTanach/verse/?verse=177160'/> (8,6)</a> שִׂימֵ֨נִי כַֽחֹותָ֜ם עַל־לִבֶּ֗ךָ כַּֽחֹותָם֙ עַל־זְרֹועֶ֔ךָ כִּֽי־עַזָּ֤ה כַמָּ֨וֶת֙ אַֽהֲבָ֔ה קָשָׁ֥ה כִשְׁאֹ֖ול קִנְאָ֑ה רְשָׁפֶ֕יהָ רִשְׁפֵּ֕י אֵ֖שׁ שַׁלְהֶֽבֶתְיָֽ֯ה׃ 
<a target = '_blank' href='https://geulah.org.il/HaTanach/verse/?verse=177170'/> (8,7)</a> מַ֣יִם רַבִּ֗ים לֹ֤א יֽוּכְלוּ֙ לְכַבֹּ֣ות אֶת־הָֽאַֽהֲבָ֔ה וּנְהָרֹ֖ות לֹ֣א יִשְׁטְפ֑וּהָ אִם־יִתֵּ֨ן אִ֜ישׁ אֶת־כָּל־הֹ֤ון בֵּיתֹו֙ בָּֽאַֽהֲבָ֔ה בֹּ֖וז יָב֥וּזוּ לֹֽו׃ 
<a target = '_blank' href='https://geulah.org.il/HaTanach/verse/?verse=177180'/> (8,8)</a> אָחֹ֥ות לָ֨נוּ֙ קְטַנָּ֔ה וְשָׁדַ֖יִם אֵ֣ין לָ֑הּ מַֽה־נַּֽעֲשֶׂה֨ לַֽאֲחֹותֵ֔נוּ בַּיֹּ֖ום שֶׁיְּדֻבַּר־בָּֽהּ׃ 
<a target = '_blank' href='https://geulah.org.il/HaTanach/verse/?verse=177190'/> (8,9)</a> אִם־חֹומָ֣ה הִ֔יא נִבְנֶ֥ה עָלֶ֖יהָ טִ֣ירַת כָּ֑סֶף וְאִם־דֶּ֣לֶת הִ֔יא נָצ֥וּר עָלֶ֖יהָ ל֥וּחַ אָֽרֶז׃ 
<a target = '_blank' href='https://geulah.org.il/HaTanach/verse/?verse=177200'/> (8,10)</a> אֲנִ֣י חֹומָ֔ה וְשָׁדַ֖י כַּמִּגְדָּלֹ֑ות אָ֛ז הָיִ֥יתִי בְעֵינָ֖יו כְּמֹוצְאֵ֥ת שָׁלֹֽום׃ 
<a target = '_blank' href='https://geulah.org.il/HaTanach/verse/?verse=177210'/> (8,11)</a> כֶּ֣רֶם הָיָ֤ה לִשְׁלֹמֹה֨ בְּבַ֣עַל הָמֹ֔ון נָתַ֥ן אֶת־הַכֶּ֖רֶם לַנֹּֽטְרִ֑ים אִ֛ישׁ יָבִ֥א בְּפִרְיֹ֖ו אֶ֥לֶף כָּֽסֶף׃ 
<a target = '_blank' href='https://geulah.org.il/HaTanach/verse/?verse=177220'/> (8,12)</a> כַּרְמִ֥י שֶׁלִּ֖י לְפָנָ֑י הָאֶ֤לֶף לְךָ֙ שְׁלֹמֹ֔ה וּמָאתַ֖יִם לְנֹֽטְרִ֥ים אֶת־פִּרְיֹֽו׃ 
<a target = '_blank' href='https://geulah.org.il/HaTanach/verse/?verse=177230'/> (8,13)</a> הַיֹּושֶׁ֣בֶת בַּגַּנִּ֗ים חֲבֵרִ֛ים מַקְשִׁיבִ֥ים לְקֹולֵ֖ךְ הַשְׁמִיעִֽנִי׃ 
<a target = '_blank' href='https://geulah.org.il/HaTanach/verse/?verse=177240'/> (8,14)</a> בְּרַ֣ח ׀ דֹּודִ֗י וּֽדְמֵה־לְךָ֤ לִצְבִי֙ אֹ֚ו לְעֹ֣פֶר הָֽאַיָּלִ֔ים עַ֖ל הָרֵ֥י בְשָׂמִֽים׃ 
</html> 
