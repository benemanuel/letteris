<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 Nehemiah נחמיה 
</br> </h2> 
<a target = '_blank' href='https://geulah.org.il/HaTanach/verse/?verse=123020'/> (1,1)</a> דִּבְרֵ֥י נְחֶמְיָ֖ה בֶּן־חֲכַלְיָ֑ה וַיְהִ֤י בְחֹֽדֶשׁ־כִּסְלֵו֙ שְׁנַ֣ת עֶשְׂרִ֔ים וַֽאֲנִ֥י הָיִ֖יתִי בְּשׁוּשַׁ֥ן הַבִּירָֽה׃ 
<a target = '_blank' href='https://geulah.org.il/HaTanach/verse/?verse=123030'/> (1,2)</a> וַיָּבֹ֨א חֲנָ֜נִי אֶחָ֧ד מֵֽאַחַ֛י ה֥וּא וַֽאֲנָשִׁ֖ים מִֽיהוּדָ֑ה וָֽאֶשְׁאָלֵ֞ם עַל־הַיְּהוּדִ֧ים הַפְּלֵיטָ֛ה אֲשֶׁר־נִשְׁאֲר֥וּ מִן־הַשֶּׁ֖בִי וְעַל־יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=123040'/> (1,3)</a> וַיֹּֽאמְרוּ֘ לִי֒ הַֽנִּשְׁאָרִ֞ים אֲשֶׁ֨ר נִשְׁאֲר֤וּ מִן־הַשֶּׁ֖בִי שָׁ֣ם בַּמְּדִינָ֔ה בְּרָעָ֥ה גְדֹלָ֖ה וּבְחֶרְפָּ֑ה וְחֹומַ֤ת יְרֽוּשָׁלִַ֨ם֙ מְפֹרָ֔צֶ֯ת וּשְׁעָרֶ֖יהָ נִצְּת֥וּ בָאֵֽשׁ׃ 
<a target = '_blank' href='https://geulah.org.il/HaTanach/verse/?verse=123050'/> (1,4)</a> וַֽיְהִ֞י כְּשָׁמְעִ֣י ׀ אֶת־הַדְּבָרִ֣ים הָאֵ֗לֶּה יָשַׁ֨בְתִּי֙ וָֽאֶבְכֶּ֔ה וָֽאֶתְאַבְּלָ֖ה יָמִ֑ים וָֽאֱהִ֥י צָם֙ וּמִתְפַּלֵּ֔ל לִפְנֵ֖י אֱלֹהֵ֥י הַשָּׁמָֽיִם׃ 
<a target = '_blank' href='https://geulah.org.il/HaTanach/verse/?verse=123060'/> (1,5)</a> וָֽאֹמַ֗ר אָֽנָּ֤א יְהֹוָה֙ אֱלֹהֵ֣י הַשָּׁמַ֔יִם הָאֵ֥ל הַגָּדֹ֖ול וְהַנֹּורָ֑א שֹׁמֵ֤ר הַבְּרִית֙ וָחֶ֔סֶד לְאֹֽהֲבָ֖יו וּלְשֹֽׁמְרֵ֥י מִצְוֹתָֽיו׃ 
<a target = '_blank' href='https://geulah.org.il/HaTanach/verse/?verse=123070'/> (1,6)</a> תְּהִי־נָ֣א אָזְנְךָ֣ קַשֶּׁ֣בֶת וְֽעֵינֶ֪יךָ פְתֻוּחֹ֟ות לִשְׁמֹ֣עַ אֶל־תְּפִלַּ֣ת עַבְדְּךָ֡ אֲשֶׁ֣ר אָֽנֹכִי֩ מִתְפַּלֵּ֨ל לְפָנֶ֤יךָ הַיֹּום֙ יֹומָ֣ם וָלַיְלָ֔ה עַל־בְּנֵ֥י יִשְׂרָאֵ֖ל עֲבָדֶ֑יךָ וּמִתְוַדֶּ֗ה עַל־חַטֹּ֤אות בְּנֵֽי־יִשְׂרָאֵל֨ אֲשֶׁ֣ר חָטָ֣אנוּ לָ֔ךְ וַֽאֲנִ֥י וּבֵית־אָבִ֖י חָטָֽאנוּ׃ 
<a target = '_blank' href='https://geulah.org.il/HaTanach/verse/?verse=123080'/> (1,7)</a> חֲבֹ֖ל חָבַ֣לְנוּ לָ֑ךְ וְלֹֽא־שָׁמַ֣רְנוּ אֶת־הַמִּצְוֹ֗ת וְאֶת־הַֽחֻקִּים֙ וְאֶת־הַמִּשְׁפָּטִ֔ים אֲשֶׁ֥ר צִוִּ֖יתָ אֶת־משֶׁ֥ה עַבְדֶּֽךָ׃ 
<a target = '_blank' href='https://geulah.org.il/HaTanach/verse/?verse=123090'/> (1,8)</a> זְכָר־נָא֨ אֶת־הַדָּבָ֔ר אֲשֶׁ֥ר צִוִּ֛יתָ אֶת־משֶׁ֥ה עַבְדְּךָ֖ לֵאמֹ֑ר אַתֶּ֣ם תִּמְעָ֔לוּ אֲנִ֕י אָפִ֥יץ אֶתְכֶ֖ם בָּֽעַמִּֽים׃ 
<a target = '_blank' href='https://geulah.org.il/HaTanach/verse/?verse=123100'/> (1,9)</a> וְשַׁבְתֶּ֣ם אֵלַ֔י וּשְׁמַרְתֶּם֙ מִצְוֹתַ֔י וַֽעֲשִׂיתֶ֖ם אֹתָ֑ם אִם־יִֽהְיֶ֨ה נִדַּֽחֲכֶ֜ם בִּקְצֵ֤ה הַשָּׁמַ֨יִם֙ מִשָּׁ֣ם אֲקַבְּצֵ֔ם וַֽהֲבִֽו֯אֹתִים֙ אֶל־הַמָּקֹ֔ום אֲשֶׁ֣ר בָּחַ֔רְתִּי לְשַׁכֵּ֥ן אֶת־שְׁמִ֖י שָֽׁם׃ 
<a target = '_blank' href='https://geulah.org.il/HaTanach/verse/?verse=123110'/> (1,10)</a> וְהֵ֥ם עֲבָדֶ֖יךָ וְעַמֶּ֑ךָ אֲשֶׁ֤ר פָּדִ֨יתָ֙ בְּכֹֽחֲךָ֣ הַגָּדֹ֔ול וּבְיָֽדְךָ֖ הַֽחֲזָקָֽה׃ 
<a target = '_blank' href='https://geulah.org.il/HaTanach/verse/?verse=123120'/> (1,11)</a> אָ֣נָּ֣א אֲדֹנָ֗י תְּהִ֣י נָ֣א אָזְנְךָ֣ קַ֠שֶּׁבֶת אֶל־תְּפִלַּ֨ת עַבְדְּךָ֜ וְאֶל־תְּפִלַּ֣ת עֲבָדֶ֗יךָ הַֽחֲפֵצִים֙ לְיִרְאָ֣ה אֶת־שְׁמֶ֔ךָ וְהַצְלִֽיחָה־נָּ֤א לְעַבְדְּךָ֙ הַיֹּ֔ום וּתְנֵ֣הוּ לְרַֽחֲמִ֔ים לִפְנֵ֖י הָאִ֣ישׁ הַזֶּ֑ה וַֽאֲנִ֛י הָיִ֥יתִי מַשְׁקֶ֖ה לַמֶּֽלֶךְ׃ ײ 
<a target = '_blank' href='https://geulah.org.il/HaTanach/verse/?verse=123130'/> (2,1)</a> וַיְהִ֣י ׀ בְּחֹ֣דֶשׁ נִיסָ֗ן שְׁנַ֥ת עֶשְׂרִ֛ים לְאַרְתַּחְשַׁ֥סְתְּא הַמֶּ֖לֶךְ יַ֣יִן לְפָנָ֑יו וָאֶשָּׂ֤א אֶת־הַיַּ֨יִן֨ וָֽאֶתְּנָ֣ה לַמֶּ֔לֶךְ וְלֹֽא־הָיִ֥יתִי רַ֖ע לְפָנָֽיו׃ 
<a target = '_blank' href='https://geulah.org.il/HaTanach/verse/?verse=123140'/> (2,2)</a> וַיֹּאמֶר֩ לִ֨י הַמֶּ֜לֶךְ מַדּ֣וּעַ ׀ פָּנֶ֣יךָ רָעִ֗ים וְאַתָּה֙ אֵֽינְךָ֣ חֹולֶ֔ה אֵ֣ין זֶ֔ה כִּי־אִ֖ם רֹ֣עַ לֵ֑ב וָֽאִירָ֖א הַרְבֵּ֥ה מְאֹֽד׃ 
<a target = '_blank' href='https://geulah.org.il/HaTanach/verse/?verse=123150'/> (2,3)</a> וָֽאֹמַ֣ר לַמֶּ֔לֶךְ הַמֶּ֖לֶךְ לְעֹולָ֣ם יִֽחְיֶ֑ה מַדּ֜וּעַ לֹֽא־יֵֽרְע֣וּ פָנַ֗י אֲשֶׁ֨ר הָעִ֜יר בֵּֽית־קִבְרֹ֤ות אֲבֹתַי֨ חֲרֵבָ֔ה וּשְׁעָרֶ֖יהָ אֻכְּל֥וּ בָאֵֽשׁ׃ 
<a target = '_blank' href='https://geulah.org.il/HaTanach/verse/?verse=123160'/> (2,4)</a> וַיֹּ֤אמֶר לִי֙ הַמֶּ֔לֶךְ עַל־מַה־זֶּ֖ה אַתָּ֣ה מְבַקֵּ֑שׁ וָֽאֶתְפַּלֵּ֔ל אֶל־אֱלֹהֵ֖י הַשָּׁמָֽיִם׃ 
<a target = '_blank' href='https://geulah.org.il/HaTanach/verse/?verse=123170'/> (2,5)</a> וָֽאֹמַ֣ר לַמֶּ֔לֶךְ אִם־עַל־הַמֶּ֣לֶךְ טֹ֔וב וְאִם־יִיטַ֥ב עַבְדְּךָ֖ לְפָנֶ֑יךָ אֲשֶׁ֧ר תִּשְׁלָחֵ֣נִי אֶל־יְהוּדָ֗ה אֶל־עִ֛יר קִבְרֹ֥ות אֲבֹתַ֖י וְאֶבְנֶֽנָּה׃ 
<a target = '_blank' href='https://geulah.org.il/HaTanach/verse/?verse=123180'/> (2,6)</a> וַיֹּאמֶר֩ לִ֨י הַמֶּ֜לֶךְ וְהַשֵּׁגַ֣ל ׀ יֹושֶׁ֣בֶת אֶצְלֹ֗ו עַד־מָתַ֛י יִהְיֶ֥ה מַֽהֲלָֽכְךָ֖ וּמָתַ֣י תָּשׁ֑וּב וַיִּיטַ֤ב לִפְנֵי־הַמֶּ֨לֶךְ֙ וַיִּשְׁלָחֵ֔נִי וָֽאֶתְּנָ֥ה לֹ֖ו זְמָֽן׃ 
<a target = '_blank' href='https://geulah.org.il/HaTanach/verse/?verse=123190'/> (2,7)</a> וָֽאֹומַר֘ לַמֶּלֶךְ֒ אִם־עַל־הַמֶּ֣לֶךְ טֹ֔וב אִגְּרֹות֙ יִתְּנוּ־לִ֔י עַל־פַּֽחֲוֹ֖ות עֵ֣בֶר הַנָּהָ֑ר אֲשֶׁר֙ יַֽעֲבִיר֔וּנִי עַ֥ד אֲשֶׁר־אָבֹ֖וא אֶל־יְהוּדָֽה׃ 
<a target = '_blank' href='https://geulah.org.il/HaTanach/verse/?verse=123200'/> (2,8)</a> וְאִגֶּ֡רֶת אֶל־אָסָף֩ שֹׁמֵ֨ר הַפַּרְדֵּ֜ס אֲשֶׁ֣ר לַמֶּ֗לֶךְ אֲשֶׁ֣ר יִתֶּן־לִ֣י עֵצִ֡ים לְ֠קָרֹות אֶת־שַֽׁעֲרֵ֨י הַבִּירָ֤ה אֲשֶׁר־לַבַּ֨יִת֙ וּלְחֹומַ֣ת הָעִ֔יר וְלַבַּ֖יִת אֲשֶׁר־אָבֹ֣וא אֵלָ֑יו וַיִּתֶּן־לִ֣י הַמֶּ֔לֶךְ כְּיַד־אֱלֹהַ֖י הַטֹּובָ֥ה עָלָֽי׃ 
<a target = '_blank' href='https://geulah.org.il/HaTanach/verse/?verse=123210'/> (2,9)</a> וָֽאָבֹ֗וא אֶל־פַּֽחֲוֹות֙ עֵ֣בֶר הַנָּהָ֔ר וָֽאֶתְּנָ֣ה לָהֶ֔ם אֵ֖ת אִגְּרֹ֣ות הַמֶּ֑לֶךְ וַיִּשְׁלַ֤ח עִמִּי֙ הַמֶּ֔לֶךְ שָׂ֥רֵי חַ֖יִל וּפָרָשִֽׁים׃ ױ 
<a target = '_blank' href='https://geulah.org.il/HaTanach/verse/?verse=123220'/> (2,10)</a> וַיִּשְׁמַ֞ע סַנְבַלַּ֣ט הַחֹֽרֹנִ֗י וְטֹֽובִיָּה֙ הָעֶ֣בֶד הָֽעַמֹּנִ֔י וַיֵּ֥רַע לָהֶ֖ם רָעָ֣ה גְדֹלָ֑ה אֲשֶׁר־בָּ֥א אָדָ֔ם לְבַקֵּ֥שׁ טֹובָ֖ה לִבְנֵ֥י יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=123230'/> (2,11)</a> וָאָבֹ֖וא אֶל־יְרֽוּשָׁלִָ֑ם וָֽאֱהִי־שָׁ֖ם יָמִ֥ים שְׁלשָֽׁה׃ 
<a target = '_blank' href='https://geulah.org.il/HaTanach/verse/?verse=123240'/> (2,12)</a> וָאָק֣וּם ׀ לַ֗יְלָה אֲנִי֮ וַֽאֲנָשִׁ֣ים ׀ מְעַט֮ עִמִּי֒ וְלֹֽא־הִגַּ֣דְתִּי לְאָדָ֔ם מָ֗ה אֱלֹהַי֙ נֹתֵ֣ן אֶל־לִבִּ֔י לַֽעֲשֹׂ֖ות לִירֽוּשָׁלִָ֑ם וּבְהֵמָה֙ אֵ֣ין עִמִּ֔י כִּ֚י אִם־הַבְּהֵמָ֔ה אֲשֶׁ֥ר אֲנִ֖י רֹכֵ֥ב בָּֽהּ׃ 
<a target = '_blank' href='https://geulah.org.il/HaTanach/verse/?verse=123250'/> (2,13)</a> וָאֵֽצְאָ֨ה בְשַֽׁעַר־הַגַּ֜יא לַ֗יְלָה וְאֶל־פְּנֵי֙ עֵ֣ין הַתַּנִּ֔ין וְאֶל־שַׁ֖עַר הָֽאַשְׁפֹּ֑ת וָֽאֱהִ֨י שׂבֵ֜ר בְּחֹומֹ֤ת יְרֽוּשָׁלִַ֨ם֙ אֲשֶׁר־הֵ֣מ֯׀פְּרוּצִ֔ים וּשְׁעָרֶ֖יהָ אֻכְּל֥וּ בָאֵֽשׁ׃ 
<a target = '_blank' href='https://geulah.org.il/HaTanach/verse/?verse=123260'/> (2,14)</a> וָֽאֶֽעֱבֹר֙ אֶל־שַׁ֣עַר הָעַ֔יִן וְאֶל־בְּרֵכַ֖ת הַמֶּ֑לֶךְ וְאֵין־מָקֹ֥ום לַבְּהֵמָ֖ה לַֽעֲבֹ֥ר תַּחְתָּֽי׃ 
<a target = '_blank' href='https://geulah.org.il/HaTanach/verse/?verse=123270'/> (2,15)</a> וָֽאֱהִ֨י עֹלֶ֤ה בַנַּ֙חַל֨ לַ֔יְלָה וָֽאֱהִ֥י שׂבֵ֖ר בַּֽחֹומָ֑ה וָֽאָשׁ֗וּב וָֽאָבֹ֛וא בְּשַׁ֥עַר הַגַּ֖יְא וָֽאָשֽׁוּב׃ 
<a target = '_blank' href='https://geulah.org.il/HaTanach/verse/?verse=123280'/> (2,16)</a> וְהַסְּגָנִ֗ים לֹ֤א יָֽדְעוּ֙ אָ֣נָה הָלַ֔כְתִּי וּמָ֖ה אֲנִ֣י עֹשֶׂ֑ה וְלַיְּהוּדִ֨ים וְלַכֹּֽהֲנִ֜ים וְלַֽחֹרִ֣ים וְלַסְּגָנִ֗ים וּלְיֶ֙תֶר֙ עֹשֵׂ֣ה הַמְּלָאכָ֔ה עַד־כֵּ֖ן לֹ֥א הִגַּֽ֯דְתִּי׃ 
<a target = '_blank' href='https://geulah.org.il/HaTanach/verse/?verse=123290'/> (2,17)</a> וָאֹֽומַ֣ר אֲלֵהֶ֗ם אַתֶּ֤ם רֹאִים֨ הָרָעָה֙ אֲשֶׁ֣ר אֲנַ֣חְנוּ בָ֔הּ אֲשֶׁ֤ר יְרֽוּשָׁלִַ֨ם֙ חֲרֵבָ֔ה וּשְׁעָרֶ֖יהָ נִצְּת֣וּ בָאֵ֑שׁ לְכ֗וּ וְנִבְנֶה֙ אֶת־חֹומַ֣ת יְרֽוּשָׁלִַ֔ם וְלֹֽא־נִהְיֶ֥ה עֹ֖וד חֶרְפָּֽה׃ 
<a target = '_blank' href='https://geulah.org.il/HaTanach/verse/?verse=123300'/> (2,18)</a> וָאַגִּ֨יד לָהֶ֜ם אֶת־יַ֣ד אֱלֹהַ֗י אֲשֶׁר־הִיא֨ טֹובָ֣ה עָלַ֔י וְאַף־דִּבְרֵ֥י הַמֶּ֖לֶךְ אֲשֶׁ֣ר אָמַֽר־לִ֑י וַיֹּֽאמְרוּ֙ נָק֣וּם וּבָנִ֔ינוּ וַיְחַזְּק֥וּ יְדֵיהֶ֖ם לַטֹּובָֽה׃ ױ 
<a target = '_blank' href='https://geulah.org.il/HaTanach/verse/?verse=123310'/> (2,19)</a> וַיִּשְׁמַע֩ סַנְבַלַּ֨ט הַחֹֽרֹנִ֜י וְטֹֽבִיָּ֣ה ׀ הָעֶ֣בֶד הַֽעַמֹּונִ֗י וְגֶ֨שֶׁם֙ הָֽעַרְבִ֔י וַיַּלְעִ֣גוּ לָ֔נוּ וַיִּבְז֖וּ עָלֵ֑ינוּ וַיֹּֽאמְר֗וּ מָֽה־הַדָּבָ֤ר הַזֶּה֨ אֲשֶׁ֣ר אַתֶּ֣ם עֹשִׂ֔ים הַעַ֥ל הַמֶּ֖לֶךְ אַתֶּ֥ם מֹֽרְדִֽים׃ 
<a target = '_blank' href='https://geulah.org.il/HaTanach/verse/?verse=123320'/> (2,20)</a> וָאָשִׁ֨יב אֹותָ֜ם דָּבָ֗ר וָֽאֹומַ֤ר לָהֶם֙ אֱלֹהֵ֣י הַשָּׁמַ֔יִם ה֚וּא יַצְלִ֣יחַ לָ֔נוּ וַֽאֲנַ֥חְנוּ עֲבָדָ֖יו נָק֣וּם וּבָנִ֑ינוּ וְלָכֶ֗ם אֵֽין־חֵ֧לֶק וּצְדָקָ֛ה וְזִכָּרֹ֖ון בִּירוּשָׁלִָֽם׃ ײ 
<a target = '_blank' href='https://geulah.org.il/HaTanach/verse/?verse=123330'/> (3,1)</a> וַיָּ֡קָם אֶלְיָשִׁיב֩ הַכֹּהֵ֨ן הַגָּדֹ֜ול וְאֶחָ֣יו הַכֹּהֲנִ֗ים וַיִּבְנוּ֙ אֶת־שַׁ֣עַר הַצֹּ֔אן הֵ֣מָּה קִדְּשׁ֔וּהוּ וַיַּֽעֲמִ֖ידוּ דַּלְתֹתָ֑יו וְעַד־מִגְדַּ֤ל הַמֵּאָה֨ קִדְּשׁ֔וּהוּ עַ֖ד מִגְדַּ֥ל חֲנַנְאֵֽל׃ 
<a target = '_blank' href='https://geulah.org.il/HaTanach/verse/?verse=123340'/> (3,2)</a> וְעַל־יָדֹ֥ו בָנ֖וּ אַנְשֵׁ֣י יְרֵחֹ֑ו וְעַל־יָדֹ֣ו בָנָ֔ה זַכּ֖וּר בֶּן־אִמְרִֽי׃ 
<a target = '_blank' href='https://geulah.org.il/HaTanach/verse/?verse=123350'/> (3,3)</a> וְאֵת֙ שַׁ֣עַר הַדָּגִ֔ים בָּנ֖וּ בְּנֵ֣י הַסְּנָאָ֑ה הֵ֣מָּה קֵר֔וּהוּ וַיַּֽעֲמִ֨ידוּ֙ דַּלְתֹתָ֔יו מַנְעוּלָ֖יו וּבְרִיחָֽיו׃ 
<a target = '_blank' href='https://geulah.org.il/HaTanach/verse/?verse=123360'/> (3,4)</a> וְעַל־יָדָ֣ם הֶֽחֱזִ֗יק מְרֵמֹ֤ות בֶּן־אֽוּרִיָּה֙ בֶּן־הַקֹּ֔וץ וְעַל־יָדָ֣ם הֶֽחֱזִ֔יק מְשֻׁלָּ֥ם בֶּן־בֶּֽרֶכְיָ֖ה בֶּן־מְשֵֽׁיזַבְאֵ֑ל וְעַל־יָדָ֣ם הֶֽחֱזִ֔יק צָדֹ֖וק בֶּן־בַּֽעֲנָֽא׃ 
<a target = '_blank' href='https://geulah.org.il/HaTanach/verse/?verse=123370'/> (3,5)</a> וְעַל־יָדָ֖ם הֶֽחֱזִ֣יקוּ הַתְּקֹועִ֑ים וְאַדִּֽירֵיהֶם֙ לֹֽא־הֵבִ֣יאוּ צַוָּרָ֔ם֯ בַּֽעֲבֹדַ֖ת אֲדֹֽנֵיהֶֽם׃  
<a target = '_blank' href='https://geulah.org.il/HaTanach/verse/?verse=123380'/> (3,6)</a> וְאֵת֩ שַׁ֨עַר הַיְשָׁנָ֜ה הֶֽחֱזִ֗יקוּ יֹֽויָדָע֨ בֶּן־פָּסֵ֔חַ וּמְשֻׁלָּ֖ם בֶּן־בְּסֹֽודְיָ֑ה הֵ֣מָּה קֵר֔וּהוּ וַיַּֽעֲמִ֨ידוּ֨ דַּלְתֹתָ֔יו וּמַנְעֻלָ֖יו וּבְרִיחָֽיו׃ 
<a target = '_blank' href='https://geulah.org.il/HaTanach/verse/?verse=123390'/> (3,7)</a> וְעַל־יָדָ֨ם הֶֽחֱזִ֜יק מְלַטְיָ֣ה הַגִּבְעֹנִ֗י וְיָדֹון֙ הַמֵּרֹ֣נֹתִ֔י אַנְשֵׁ֥י גִבְעֹ֖ון וְהַמִּצְפָּ֑ה לְכִסֵּ֕א פַּחַ֖ת עֵ֥בֶר הַנָּהָֽר׃ 
<a target = '_blank' href='https://geulah.org.il/HaTanach/verse/?verse=123400'/> (3,8)</a> עַל־יָדֹ֣ו הֶֽחֱזִ֗יק עֻזִּיאֵ֤ל בֶּֽן־חַרְהֲיָה֙ צֹֽורְפִ֔ים וְעַל־יָדֹ֣ו הֶחֱזִ֔יק חֲנַנְיָ֖ה בֶּן־הָֽרַקָּחִ֑ים וַיַּֽעַזְבוּ֙ יְר֣וּשָׁלִַ֔ם עַ֖ד הַחֹומָ֥ה הָֽרְחָבָֽה׃ 
<a target = '_blank' href='https://geulah.org.il/HaTanach/verse/?verse=123410'/> (3,9)</a> וְעַל־יָדָ֤ם הֶֽחֱזִיק֨ רְפָיָ֣ה בֶן־ח֔וּר שַׂ֕ר חֲצִ֖י פֶּ֥לֶךְ יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=123420'/> (3,10)</a> וְעַל־יָדָ֧ם הֶֽחֱזִ֛יק יְדָיָ֥ה בֶן־חֲרוּמַ֖ף וְנֶ֣גֶד בֵּיתֹ֑ו וְעַל־יָדֹ֣ו הֶֽחֱזִ֔יק חַטּ֖וּשׁ בֶּן־חֲשַׁבְנְיָֽה׃ 
<a target = '_blank' href='https://geulah.org.il/HaTanach/verse/?verse=123430'/> (3,11)</a> מִדָּ֣ה שֵׁנִ֗ית הֶֽחֱזִיק֙ מַלְכִּיָּ֣ה בֶן־חָרִ֔ם וְחַשּׁ֖וּב בֶּן־פַּחַ֣ת מֹואָ֑ב וְאֵ֖ת מִגְדַּ֥ל הַתַּנּוּרִֽים׃ 
<a target = '_blank' href='https://geulah.org.il/HaTanach/verse/?verse=123440'/> (3,12)</a> וְעַל־יָדֹ֣ו הֶֽחֱזִ֗יק שַׁלּוּם֙ בֶּן־הַלֹּוחֵ֔שׁ שַׂ֕ר חֲצִ֖י פֶּ֣לֶךְ יְרֽוּשָׁלִָ֑ם ה֖וּא וּבְנֹותָֽיו׃ 
<a target = '_blank' href='https://geulah.org.il/HaTanach/verse/?verse=123450'/> (3,13)</a> אֵת֩ שַׁ֨עַר הַגַּ֜יְא הֶֽחֱזִ֣יק חָנוּן֮ וְיֽשְׁבֵ֣י זָנֹוחַ֒ הֵ֣מָּה בָנ֔וּהוּ וַיַּֽעֲמִ֨ידוּ֨ דַּלְתֹתָ֔יו מַנְעֻלָ֖יו וּבְרִיחָ֑יו וְאֶ֤לֶף אַמָּה֨ בַּֽחֹומָ֔ה עַ֖ד שַׁ֥עַר הָֽשְׁפֹֽות׃ 
<a target = '_blank' href='https://geulah.org.il/HaTanach/verse/?verse=123460'/> (3,14)</a> וְאֵ֣ת ׀ שַׁ֣עַר הָֽאַשְׁפֹּ֗ות הֶֽחֱזִיק֙ מַלְכִּיָּ֣ה בֶן־רֵכָ֔ב שַׂ֖ר פֶּ֣לֶךְ בֵּית־הַכָּ֑רֶם ה֣וּא יִבְנֶ֔נּוּ וְיַֽעֲמִיד֙ דַּלְתֹתָ֔יו מַנְעֻלָ֖יו וּבְרִיחָֽיו׃ 
<a target = '_blank' href='https://geulah.org.il/HaTanach/verse/?verse=123470'/> (3,15)</a> וְאֵת֩ שַׁ֨עַר הָעַ֜יִן הֶֽ֠חֱזִיק שַׁלּ֣וּן בֶּן־כָּל־חֹזֶה֮ שַׂ֣ר פֶּ֣לֶךְ הַמִּצְפָּה֒ ה֤וּא יִבְנֶ֙נּוּ֙ וִֽיטַלְלֶ֔נּוּ וְיַֽעֲמִיד֙ו֯ דַּלְתֹתָ֔יו מַנְעֻלָ֖יו וּבְרִיחָ֑יו וְ֠אֵת חֹומַ֞ת בְּרֵכַ֤ת הַשֶּׁ֨לַח֙ לְגַן־הַמֶּ֔לֶךְ וְעַד־הַמַּֽעֲלֹ֔ות הַיֹּֽורְדֹ֖ות מֵעִ֥יר דָּוִֽיד׃  
<a target = '_blank' href='https://geulah.org.il/HaTanach/verse/?verse=123480'/> (3,16)</a> אַֽחֲרָ֤יו הֶֽחֱזִיק֙ נְחֶמְיָ֣ה בֶן־עַזְבּ֔וּק שַׂ֕ר חֲצִ֖י פֶּ֣לֶךְ בֵּֽית־צ֑וּר עַד־נֶ֙גֶד֨ קִבְרֵ֣י דָוִ֔יד וְעַד־הַבְּרֵכָה֙ הָֽעֲשׂוּיָ֔ה וְעַ֖ד בֵּ֥ית הַגִּבֹּרִֽים׃ 
<a target = '_blank' href='https://geulah.org.il/HaTanach/verse/?verse=123490'/> (3,17)</a> אַֽחֲרָ֛יו הֶֽחֱזִ֥יקוּ הַֽלְוִיִּ֖ם רְח֣וּם בֶּן־בָּנִ֑י עַל־יָדֹ֣ו הֶֽחֱזִ֗יק חֲשַׁבְיָ֛ה שַׂר־חֲצִֽי־פֶ֥לֶךְ קְעִילָ֖ה לְפִלְכֹּֽו׃ 
<a target = '_blank' href='https://geulah.org.il/HaTanach/verse/?verse=123500'/> (3,18)</a> אַֽחֲרָיו֨ הֶֽחֱזִ֣יקוּ אֲחֵיהֶ֔ם בַּוַּ֖י בֶּן־חֵֽנָדָ֑ד שַׂ֕ר חֲצִ֖י פֶּ֥לֶךְ קְעִילָֽה׃  
<a target = '_blank' href='https://geulah.org.il/HaTanach/verse/?verse=123510'/> (3,19)</a> וַיְחַזֵּ֨ק עַל־יָדֹ֜ו עֵ֧זֶר בֶּן־יֵשׁ֛וּעַ שַׂ֥ר הַמִּצְפָּ֖ה מִדָּ֣ה שֵׁנִ֑ית מִנֶּ֕גֶד עֲלֹ֥ת הַנֶּ֖שֶׁק הַמִּקְצֹֽעַ׃ 
<a target = '_blank' href='https://geulah.org.il/HaTanach/verse/?verse=123520'/> (3,20)</a> אַֽחֲרָ֨יו הֶֽחֱרָ֧ה הֶֽחֱזִ֛יק בָּר֥וּךְ בֶּן־זַבַּ֖֯י מִדָּ֣ה שֵׁנִ֑ית מִ֨ן־הַמִּקְצֹ֔עַ עַד־פֶּ֨תַח֨ בֵּ֣ית אֶלְיָשִׁ֔יב הַכֹּהֵ֖ן הַגָּדֹֽול׃ 
<a target = '_blank' href='https://geulah.org.il/HaTanach/verse/?verse=123530'/> (3,21)</a> אַֽחֲרָ֣יו הֶֽחֱזִ֗יק מְרֵמֹ֧ות בֶּן־אֽוּרִיָּ֛ה בֶּן־הַקֹּ֖וץ מִדָּ֣ה שֵׁנִ֑ית מִפֶּ֨תַח֙ בֵּ֣ית אֶלְיָשִׁ֔יב וְעַד־תַּכְלִ֖ית בֵּ֥ית אֶלְיָשִֽׁיב׃  
<a target = '_blank' href='https://geulah.org.il/HaTanach/verse/?verse=123540'/> (3,22)</a> וְאַֽחֲרָ֛יו הֶֽחֱזִ֥יקוּ הַכֹּֽהֲנִ֖ים אַנְשֵׁ֥י הַכִּכָּֽר׃ 
<a target = '_blank' href='https://geulah.org.il/HaTanach/verse/?verse=123550'/> (3,23)</a> אַֽחֲרָ֨יו הֶֽחֱזִ֧יק בִּנְיָמִ֛ן וְחַשּׁ֖וּב נֶ֣גֶד בֵּיתָ֑ם אַֽחֲרָ֣יו הֶֽחֱזִ֗יק עֲזַרְיָ֧ה בֶן־מַֽעֲשֵׂיָ֛ה בֶּן־עֲנָֽנְיָ֖ה אֵ֥צֶל בֵּיתֹֽו׃ 
<a target = '_blank' href='https://geulah.org.il/HaTanach/verse/?verse=123560'/> (3,24)</a> אַֽחֲרָ֣יו הֶֽחֱזִ֗יק בִּנּ֛וּי בֶּן־חֵֽנָדָ֖ד מִדָּ֣ה שֵׁנִ֑ית מִבֵּ֣ית עֲזַרְיָ֔ה עַד־הַמִּקְצֹ֖ועַ וְעַד־הַפִּנָּֽה׃ 
<a target = '_blank' href='https://geulah.org.il/HaTanach/verse/?verse=123570'/> (3,25)</a> פָּלָ֣ל בֶּן־אוּזַי֮ מִנֶּ֣גֶד הַמִּקְצֹועַ֒ וְהַמִּגְדָּ֗ל הַיֹּוצֵ֨א מִבֵּ֤ית הַמֶּ֨לֶךְ֨ הָֽעֶלְיֹ֔ון אֲשֶׁ֖ר לַֽחֲצַ֣ר הַמַּטָּרָ֑ה אַֽחֲרָ֖יו פְּדָיָ֥ה בֶן־פַּרְעֽשׁ׃  
<a target = '_blank' href='https://geulah.org.il/HaTanach/verse/?verse=123580'/> (3,26)</a> וְהַ֨נְּתִינִ֔ים הָי֥וּ יֽשְׁבִ֖ים בָּעֹ֑פֶל עַ֠ד נֶ֜גֶד שַׁ֤עַר הַמַּ֨יִם֨ לַמִּזְרָ֔ח וְהַמִּגְדָּ֖ל הַיֹּוצֵֽא׃ 
<a target = '_blank' href='https://geulah.org.il/HaTanach/verse/?verse=123590'/> (3,27)</a> אַֽחֲרָ֛יו הֶֽחֱזִ֥יקוּ הַתְּקֹעִ֖ים מִדָּ֣ה שֵׁנִ֑ית מִנֶּ֜גֶד הַמִּגְדָּ֤ל הַגָּדֹול֨ הַיֹּוצֵ֔א וְעַ֖ד חֹומַ֥ת הָעֹֽפֶל׃ 
<a target = '_blank' href='https://geulah.org.il/HaTanach/verse/?verse=123600'/> (3,28)</a> מֵעַ֣ל ׀ שַׁ֣עַר הַסּוּסִ֗ים הֶֽחֱזִ֨יקוּ֙ הַכֹּ֣הֲנִ֔ים אִ֖ישׁ לְנֶ֥גֶד בֵּיתֹֽו׃ 
<a target = '_blank' href='https://geulah.org.il/HaTanach/verse/?verse=123610'/> (3,29)</a> אַֽחֲרָ֧יו הֶֽחֱזִ֛יק צָדֹ֥וק בֶּן־אִמֵּ֖ר נֶ֣גֶד בֵּיתֹ֑ו וְאַֽחֲרָ֤יו הֶֽחֱזִיק֙ שְׁמַעְיָ֣ה בֶן־שְׁכַנְיָ֔ה שֹׁמֵ֖ר שַׁ֥עַר הַמִּזְרָֽח׃ 
<a target = '_blank' href='https://geulah.org.il/HaTanach/verse/?verse=123620'/> (3,30)</a> אַֽחֲרָ֨י֯ הֶֽחֱזִ֜יק חֲנַנְיָ֣ה בֶן־שֶׁלֶמְיָ֗ה וְחָנ֧וּן בֶּן־צָלָ֛ף הַשִּׁשִּׁ֖י מִדָּ֣ה שֵׁנִ֑י אַֽחֲרָ֣יו הֶֽחֱזִ֗יק מְשֻׁלָּם֙ בֶּן־בֶּ֣רֶכְיָ֔ה נֶ֖גֶד נִשְׁכָּתֹֽו׃  
<a target = '_blank' href='https://geulah.org.il/HaTanach/verse/?verse=123630'/> (3,31)</a> אַֽחֲרָ֣י֯ הֶֽחֱזִ֗יק מַלְכִּיָּה֙ בֶּן־הַצֹּ֣רְפִ֔י עַד־בֵּ֥ית הַנְּתִינִ֖ים וְהָרֹֽכְלִ֑ים נֶ֚גֶד שַׁ֣עַר הַמִּפְקָ֔ד וְעַ֖ד עֲלִיַּ֥ת הַפִּנָּֽה׃ 
<a target = '_blank' href='https://geulah.org.il/HaTanach/verse/?verse=123640'/> (3,32)</a> וּבֵ֨ין עֲלִיַּ֤ת הַפִּנָּה֨ לְשַׁ֣עַר הַצֹּ֔אן הֶֽחֱזִ֥יקוּ הַצֹּֽרְפִ֖ים וְהָרֹֽכְלִֽים׃֯ ױ 
<a target = '_blank' href='https://geulah.org.il/HaTanach/verse/?verse=123650'/> (3,33)</a> יְהִ֞י כַּֽאֲשֶׁ֧ר שָׁמַ֣ע סַנְבַלַּ֗ט כִּי־אֲנַ֤חְנוּ בֹונִים֨ אֶת־הַ֣חֹומָ֔ה וַיִּ֣חַר לֹ֔ו וַיִּכְעַ֖ס הַרְבֵּ֑ה וַיַּלְעֵ֖ג עַל־הַיְּהוּדִֽים׃ 
<a target = '_blank' href='https://geulah.org.il/HaTanach/verse/?verse=123660'/> (3,34)</a> וַיֹּ֣אמֶר ׀ לִפְנֵ֣י אֶחָ֗יו וְחֵיל֨ שֹֽׁמְרֹ֔ון וַיֹּ֕אמֶר מָ֛ה הַיְּהוּדִ֥ים הָֽאֲמֵֽלָלִ֖ים עֹשִׂ֑ים הֲיַֽעַזְב֨וּ לָהֶ֤ם הֲיִזְבָּ֨חוּ֙ הַיְכַלּ֣וּ בַיֹּ֔ום הַיְחַיּ֧וּ אֶת־הָֽאֲבָנִ֛ים מֵֽעֲרֵמֹ֥ות הֶֽעָפָ֖ר וְהֵ֥מָּה שְׂרוּפֹֽות׃ 
<a target = '_blank' href='https://geulah.org.il/HaTanach/verse/?verse=123670'/> (3,35)</a> וְטֹֽובִיָּ֥ה הָֽעַמֹּנִ֖י אֶצְלֹ֑ו וַיֹּ֗אמֶר גַּ֚ם אֲשֶׁר־הֵ֣ם בֹּונִ֔ים אִם־יַֽעֲלֶ֣ה שׁוּעָ֔ל וּפָרַ֖ץ חֹומַ֥ת אַבְנֵיהֶֽם׃ 
<a target = '_blank' href='https://geulah.org.il/HaTanach/verse/?verse=123680'/> (3,36)</a> שְׁמַ֤ע אֱלֹהֵ֙ינוּ֙ כִּֽי־הָיִ֣ינוּ בוּזָ֔ה וְהָשֵׁ֥ב חֶרְפָּתָ֖ם אֶל־רֹאשָׁ֑ם וּתְנֵ֥ם לְבִזָּ֖ה בְּאֶ֥רֶץ שִׁבְיָֽה׃ 
<a target = '_blank' href='https://geulah.org.il/HaTanach/verse/?verse=123690'/> (3,37)</a> וְאַל־תְּכַס֙ עַל־עֲוֹנָ֔ם וְחַטָּאתָ֖ם מִלְּפָנֶ֣יךָ אַל־תִּמָּחֶ֑ה כִּ֥י הִכְעִ֖יסוּ לְנֶ֥גֶד הַבֹּונִֽים׃ 
<a target = '_blank' href='https://geulah.org.il/HaTanach/verse/?verse=123700'/> (3,38)</a> וַנִּבְנֶה֙ אֶת־הַ֣חֹומָ֔ה וַתִּקָּשֵׁ֥ר כָּל־הַֽחֹומָ֖ה עַד־חֶצְיָ֑הּ וַיְהִ֧י לֵ֦ב לָעָ֥ם לַֽעֲשֹֽׂות׃ ײ 
<a target = '_blank' href='https://geulah.org.il/HaTanach/verse/?verse=123710'/> (4,1)</a> וַֽיְהִ֣י ׀ כַּֽאֲשֶׁ֣ר שָׁמַ֣ע סַנְבַלַּ֡ט וְ֠טֹֽובִיָּה וְהָֽעַרְבִ֨ים וְהָֽעַמֹּנִ֜ים וְהָֽאַשְׁדֹּודִ֗ים כִּֽי־עָֽלְתָ֤ה אֲרוּכָה֙ לְחֹמֹ֣ות יְרֽוּשָׁלִַ֔ם כִּֽי־הֵחֵ֥לּוּ הַפְּרֻצִ֖ים לְהִסָּתֵ֑ם וַיִּ֥חַר לָהֶ֖ם מְאֹֽד׃ 
<a target = '_blank' href='https://geulah.org.il/HaTanach/verse/?verse=123720'/> (4,2)</a> וַיִּקְשְׁר֤וּ כֻלָּם֙ יַחְדָּ֔ו לָבֹ֖וא לְהִלָּחֵ֣ם בִּירֽוּשָׁלִָ֑ם וְלַֽעֲשֹׂ֥ות לֹ֖ו תֹּועָֽה׃ 
<a target = '_blank' href='https://geulah.org.il/HaTanach/verse/?verse=123730'/> (4,3)</a> וַנִּתְפַּלֵּ֖ל אֶל־אֱלֹהֵ֑ינוּ וַנַּֽעֲמִ֨יד מִשְׁמָ֧ר עֲלֵיהֶ֛ם יֹומָ֥ם וָלַ֖יְלָה מִפְּנֵיהֶֽם׃ 
<a target = '_blank' href='https://geulah.org.il/HaTanach/verse/?verse=123740'/> (4,4)</a> וַיֹּ֣אמֶר יְהוּדָ֗ה כָּשַׁל֨ כֹּ֣חַ הַסַּבָּ֔ל וְהֶֽעָפָ֖ר הַרְבֵּ֑ה וַֽאֲ֙נַחְנוּ֙ לֹ֣א נוּכַ֔ל לִבְנֹ֖ות בַּֽחֹומָֽה׃ 
<a target = '_blank' href='https://geulah.org.il/HaTanach/verse/?verse=123750'/> (4,5)</a> וַיֹּֽאמְר֣וּ צָרֵ֗ינוּ לֹ֤א יֵֽדְעוּ֙ וְלֹ֣א יִרְא֔וּ עַ֛ד אֲשֶׁר־נָבֹ֥וא אֶל־תֹּוכָ֖ם וַֽהֲרַגְנ֑וּם וְהִשְׁבַּ֖תְנוּ אֶת־הַמְּלָאכָֽה׃ 
<a target = '_blank' href='https://geulah.org.il/HaTanach/verse/?verse=123760'/> (4,6)</a> וַֽיְהִי֙ כַּאֲשֶׁר־בָּ֣אוּ הַיְּהוּדִ֔ים הַיּֽשְׁבִ֖ים אֶצְלָ֑ם וַיֹּ֤אמְרוּ לָ֨נוּ֙ עֶ֣שֶׂר פְּעָמִ֔ים מִכָּל־הַמְּקֹמֹ֖ות אֲשֶׁר־תָּשׁ֥וּבוּ עָלֵֽינוּ׃ 
<a target = '_blank' href='https://geulah.org.il/HaTanach/verse/?verse=123770'/> (4,7)</a> וָאַֽעֲמִ֞יד מִתַּחְתִּיֹּ֧ות לַמָּקֹ֛ום מֵאַֽחֲרֵ֥י לַחֹומָ֖ה בַּצְּחִחִ֑י֯ים וָאַֽעֲמִ֤יד אֶת־הָעָם֙ לְמִשְׁפָּחֹ֔ות עִם־חַרְבֹֽתֵיהֶ֛ם רָמְחֵיהֶ֖ם וְקַשְׁתֹּֽתֵיהֶֽם׃ 
<a target = '_blank' href='https://geulah.org.il/HaTanach/verse/?verse=123780'/> (4,8)</a> וָאֵ֣רֶא וָֽאָק֗וּם וָֽאֹמַ֞ר אֶל־הַֽחֹרִ֤ים וְאֶל־הַסְּגָנִים֙ וְאֶל־יֶ֣תֶר הָעָ֔ם אַל־תִּֽירְא֖וּ מִפְּנֵיהֶ֑ם אֶת־אֲדֹנָ֞י הַגָּדֹ֤ול וְהַנֹּורָא֙ זְכֹ֔רוּ וְהִלָּֽחֲמ֗וּ עַל־אֲחֵיכֶם֙ בְּנֵיכֶ֣ם וּבְנֹֽתֵ֔יכֶם נְשֵׁיכֶ֖ם וּבָֽתֵּיכֶֽם׃ ױ 
<a target = '_blank' href='https://geulah.org.il/HaTanach/verse/?verse=123790'/> (4,9)</a> וַיְהִ֞י כַּֽאֲשֶׁ֨ר שָֽׁמְע֤וּ אֹֽויְבֵ֨ינוּ֙ כִּי־נֹ֣ודַֽע לָ֔נוּ וַיָּ֥פֶר הָֽאֱלֹהִ֖ים אֶת־עֲצָתָ֑ם וַנָּ֤שָׁו֯ב כֻּלָּ֨נוּ֙ אֶל־הַ֣חֹומָ֔ה אִ֖ישׁ אֶל־מְלַאכְתֹּֽו׃ 
<a target = '_blank' href='https://geulah.org.il/HaTanach/verse/?verse=123800'/> (4,10)</a> וַיְהִ֣י ׀ מִן־הַיֹּ֣ום הַה֗וּא חֲצִ֣י נְעָרַי֮ עֹשִׂ֣ים בַּמְּלָאכָה֒ וְחֶצְיָ֗ם מַֽחֲזִיקִים֙ וְהָֽרְמָחִ֣ים הַמָּֽגִנִּ֔ים וְהַקְּשָׁתֹ֖ות וְהַשִּׁרְיֹנִ֑ים וְהַ֨שָּׂרִ֔ים אַֽחֲרֵ֖י כָּל־בֵּ֥ית יְהוּדָֽה׃ 
<a target = '_blank' href='https://geulah.org.il/HaTanach/verse/?verse=123810'/> (4,11)</a> הַבֹּונִ֧ים בַּֽחֹומָ֛ה וְהַנֹּֽשְׂאִ֥ים בַּסֶּ֖בֶל עֹֽמְשִׂ֑ים בְּאַחַ֤ת יָדֹו֙ עֹשֶׂ֣ה בַמְּלָאכָ֔ה וְאַחַ֖ת מַֽחֲזֶ֥קֶת הַשָּֽׁלַח׃ 
<a target = '_blank' href='https://geulah.org.il/HaTanach/verse/?verse=123820'/> (4,12)</a> וְהַבֹּ֨ונִ֔ים אִ֥ישׁ חַרְבֹּ֛ו אֲסוּרִ֥ים עַל־מָתְנָ֖יו וּבֹונִ֑ים וְהַתֹּוקֵ֥עַ בַּשֹּׁופָ֖ר אֶצְלִֽי׃ 
<a target = '_blank' href='https://geulah.org.il/HaTanach/verse/?verse=123830'/> (4,13)</a> וָֽאֹמַ֞ר אֶל־הַֽחֹרִ֤ים וְאֶל־הַסְּגָנִים֙ וְאֶל־יֶ֣תֶר הָעָ֔ם הַמְּלָאכָ֥ה הַרְבֵּ֖ה וּרְחָבָ֑ה וַֽאֲנַ֗חְנוּ נִפְרָדִים֙ עַל־הַ֣חֹומָ֔ה רְחֹוקִ֖ים אִ֥ישׁ מֵֽאָחִֽיו׃ 
<a target = '_blank' href='https://geulah.org.il/HaTanach/verse/?verse=123840'/> (4,14)</a> בִּמְקֹ֗ום אֲשֶׁ֤ר תִּשְׁמְעוּ֙ אֶת־קֹ֣ול הַשֹּׁופָ֔ר שָׁ֖מָּה תִּקָּֽבְצ֣וּ אֵלֵ֑ינוּ אֱלֹהֵ֖ינוּ יִלָּ֥חֶם לָֽנוּ׃ 
<a target = '_blank' href='https://geulah.org.il/HaTanach/verse/?verse=123850'/> (4,15)</a> וַֽאֲנַ֖חְנוּ עֹשִׂ֣ים בַּמְּלָאכָ֑ה וְחֶצְיָ֗ם מַֽחֲזִיקִים֙ בָּֽרְמָחִ֔ים מֵֽעֲלֹ֣ות הַשַּׁ֔חַר עַ֖ד צֵ֥את הַכֹּֽוכָבִֽים׃ 
<a target = '_blank' href='https://geulah.org.il/HaTanach/verse/?verse=123860'/> (4,16)</a> גַּ֣ם בָּעֵ֤ת הַהִיא֨ אָמַ֣רְתִּי לָעָ֔ם אִ֣ישׁ וְנַֽעֲרֹ֔ו יָלִ֖ינוּ בְּתֹ֣וךְ יְרֽוּשָׁלִָ֑ם וְהָֽיוּ־לָ֧נוּ הַלַּ֛יְלָה מִשְׁמָ֖ר וְהַיֹּ֥ום מְלָאכָֽה׃ 
<a target = '_blank' href='https://geulah.org.il/HaTanach/verse/?verse=123870'/> (4,17)</a> וְאֵ֨ין אֲנִ֜י וְאַחַ֣י וּנְעָרַ֗י וְאַנְשֵׁ֤י הַמִּשְׁמָר֨ אֲשֶׁ֣ר אַֽחֲרַ֔י אֵֽין־אֲנַ֥חְנוּ פֽשְׁטִ֖ים בְּגָדֵ֑ינוּ אִ֖ישׁ שִׁלְחֹ֥ו הַמָּֽיִם׃ ײ 
<a target = '_blank' href='https://geulah.org.il/HaTanach/verse/?verse=123880'/> (5,1)</a> וַתְּהִ֨י צַֽעֲקַ֥ת הָעָ֛ם וּנְשֵׁיהֶ֖ם גְּדֹולָ֑ה אֶל־אֲחֵיהֶ֖ם הַיְּהוּדִֽים׃ 
<a target = '_blank' href='https://geulah.org.il/HaTanach/verse/?verse=123890'/> (5,2)</a> וְיֵשׁ֙ אֲשֶׁ֣ר אֹֽמְרִ֔ים בָּנֵ֥ינוּ וּבְנֹתֵ֖ינוּ אֲנַ֣חְנוּ רַבִּ֑ים וְנִקְחָ֥ה דָגָ֖ן וְנֹֽאכְלָ֥ה וְנִֽחְיֶֽה׃ 
<a target = '_blank' href='https://geulah.org.il/HaTanach/verse/?verse=123900'/> (5,3)</a> וְיֵשׁ֙ אֲשֶׁ֣ר אֹֽמְרִ֔ים שְׂדֹתֵ֛ינוּ וּכְרָמֵ֥ינוּ וּבָתֵּ֖ינוּ אֲנַ֣חְנוּ עֹֽרְבִ֑ים וְנִקְחָ֥ה דָגָ֖ן בָּֽרָעָֽב׃ 
<a target = '_blank' href='https://geulah.org.il/HaTanach/verse/?verse=123910'/> (5,4)</a> וְיֵשׁ֙ אֲשֶׁ֣ר אֹֽמְרִ֔ים לָוִ֥ינוּ כֶ֖סֶף לְמִדַּ֣ת הַמֶּ֑לֶךְ שְׂדֹתֵ֖ינוּ וּכְרָמֵֽינוּ׃ 
<a target = '_blank' href='https://geulah.org.il/HaTanach/verse/?verse=123920'/> (5,5)</a> וְעַתָּ֗ה כִּבְשַׂ֤ר אַחֵ֨ינוּ֙ בְּשָׂרֵ֔נוּ כִּבְנֵיהֶ֖ם בָּנֵ֑ינוּ וְהִנֵּ֣ה אֲנַ֣חְנוּ כֹֽ֠בְשִׁים אֶת־בָּנֵ֨ינוּ וְאֶת־בְּנֹתֵ֜ינוּ לַֽעֲבָדִ֗ים וְיֵ֨שׁ מִבְּנֹתֵ֤ינוּ נִכְבָּשֹׁות֙ וְאֵֽין־לְאֵ֣ל יָדֵ֔נוּ וּשְׂדֹתֵ֥נוּ וּכְרָמֵ֖ינוּ לַֽאֲחֵרִֽים׃ 
<a target = '_blank' href='https://geulah.org.il/HaTanach/verse/?verse=123930'/> (5,6)</a> וַיִּ֥חַר לִ֖י מְאֹ֑ד כַּֽאֲשֶׁ֤ר שָׁמַ֨עְתִּי֙ אֶת־זַֽעֲקָתָ֔ם וְאֵ֖ת הַדְּבָרִ֥ים הָאֵֽלֶּה׃ 
<a target = '_blank' href='https://geulah.org.il/HaTanach/verse/?verse=123940'/> (5,7)</a> וַיִּמָּלֵ֨ךְ לִבִּ֜י עָלַ֗י וָֽאָרִ֨יבָה֙ אֶת־הַֽחֹרִ֣ים וְאֶת־הַסְּגָנִ֔ים וָאֹֽמְרָ֣ה לָהֶ֔ם מַשָּׁ֥֯א אִישׁ־בְּאָחִ֖יו אַתֶּ֣ם נשִׁ֑א֯ים וָֽאֶתֵּ֥ן עֲלֵיהֶ֖ם קְהִלָּ֥ה גְדֹולָֽה׃ 
<a target = '_blank' href='https://geulah.org.il/HaTanach/verse/?verse=123950'/> (5,8)</a> וָאֹֽמְרָ֣ה לָהֶ֗ם אֲנַ֣חְנוּ קָ֠נִינוּ אֶת־אַחֵ֨ינוּ הַיְּהוּדִ֜ים הַנִּמְכָּרִ֤ים לַגֹּויִם֨ כְּדֵ֣י בָ֔נוּ וְגַם־אַתֶּ֛ם תִּמְכְּר֥וּ אֶת־אֲחֵיכֶ֖ם וְנִמְכְּרוּ־לָ֑נוּ וַיַּֽחֲרִ֔ישׁוּ וְלֹ֥א מָֽצְא֖וּ דָּבָֽר׃  
<a target = '_blank' href='https://geulah.org.il/HaTanach/verse/?verse=123960'/> (5,9)</a> וָֽי֯אֹמַ֞ר לֹא־טֹ֥וב הַדָּבָ֖ר אֲשֶׁר־אַתֶּ֣ם עֹשִׂ֑ים הֲלֹ֞וא בְּיִרְאַ֤ת אֱלֹהֵ֨ינוּ֙ תֵּלֵ֔כוּ מֵֽחֶרְפַּ֖ת הַגֹּויִ֥ם אֹֽויְבֵֽינוּ׃ 
<a target = '_blank' href='https://geulah.org.il/HaTanach/verse/?verse=123970'/> (5,10)</a> וְגַם־אֲנִי֙ אַחַ֣י וּנְעָרַ֔י נשִׁ֥ים בָּהֶ֖ם כֶּ֣סֶף וְדָגָ֑ן נַֽעַזְבָה־נָּ֖א אֶת־הַמַּשָּׁ֥֯א הַזֶּֽה׃ 
<a target = '_blank' href='https://geulah.org.il/HaTanach/verse/?verse=123980'/> (5,11)</a> הָשִׁיבוּ֩ נָ֨א לָהֶ֜ם כְּהַיֹּ֗ום שְׂדֹֽתֵיהֶ֛ם כַּרְמֵיהֶ֥ם זֵֽיתֵיהֶ֖ם וּבָֽתֵּיהֶ֑ם וּמְאַ֨ת הַכֶּ֤סֶף וְהַדָּגָן֙ הַתִּירֹ֣ושׁ וְהַיִּצְהָ֔ר אֲשֶׁ֥ר אַתֶּ֖ם נשִׁ֥ים בָּהֶֽם׃ 
<a target = '_blank' href='https://geulah.org.il/HaTanach/verse/?verse=123990'/> (5,12)</a> וַיֹּֽאמְר֣וּ נָשִׁ֗יב וּמֵהֶם֙ לֹ֣א נְבַקֵּ֔שׁ כֵּ֣ן נַֽעֲשֶׂ֔ה כַּֽאֲשֶׁ֖ר אַתָּ֣ה אֹומֵ֑ר וָֽאֶקְרָא֙ אֶת־הַכֹּ֣הֲנִ֔ים וָֽאַשְׁבִּיעֵ֔ם לַֽעֲשֹׂ֖ות כַּדָּבָ֥ר הַזֶּֽה׃ 
<a target = '_blank' href='https://geulah.org.il/HaTanach/verse/?verse=124000'/> (5,13)</a> גַּם־חָצְנִ֣י נָעַ֗רְתִּי וָאֹמְֽרָ֡ה כָּ֣כָה יְנַעֵ֪ר הָֽאֱלֹהִ֟ים אֶת־כָּל־הָאִישׁ֩ אֲשֶׁ֨ר לֹֽא־יָקִ֜ים אֶת־הַדָּבָ֣ר הַזֶּ֗ה מִבֵּיתֹו֙ וּמִ֣יגִיעֹ֔ו וְכָ֛כָה יִֽהְיֶ֥ה נָע֖וּר וָרֵ֑ק וַיֹּֽאמְר֨וּ כָֽל־הַקָּהָ֜ל אָמֵ֗ן וַיְהַלְלוּ֙ אֶת־יְהֹוָ֔ה וַיַּ֥עַשׂ הָעָ֖ם כַּדָּבָ֥ר הַזֶּֽה׃ 
<a target = '_blank' href='https://geulah.org.il/HaTanach/verse/?verse=124010'/> (5,14)</a> גַּ֞ם מִיֹּ֣ום ׀ אֲשֶׁר־צִוָּ֣ה אֹתִ֗י לִֽהְיֹ֣ות פֶּחָם֮ בְּאֶ֣רֶץ יְהוּדָה֒ מִשְּׁנַ֣ת עֶשְׂרִ֗ים וְ֠עַד שְׁנַ֨ת שְׁלשִׁ֤ים וּשְׁתַּ֨יִם֙ לְאַרְתַּחְשַׁ֣סְתְּא הַמֶּ֔לֶךְ שָׁנִ֖ים שְׁתֵּ֣ים עֶשְׂרֵ֑ה אֲנִ֣י וְאַחַ֔י לֶ֥חֶם הַפֶּ֖חָה לֹ֥א אָכַֽ֯לְתִּי׃ 
<a target = '_blank' href='https://geulah.org.il/HaTanach/verse/?verse=124020'/> (5,15)</a> וְהַפַּחֹות֩ הָרִֽאשֹׁונִ֨ים אֲשֶׁר־לְפָנַ֜י הִכְבִּ֣ידוּ עַל־הָעָ֗ם וַיִּקְח֨וּ מֵהֶ֜ם בְּלֶ֤חֶם וָיַ֨יִן֨ אַחַר֨ כֶּֽסֶף־שְׁקָלִ֣ים אַרְבָּעִ֔ים גַּ֥ם נַֽעֲרֵיהֶ֖ם שָֽׁלְט֣וּ עַל־הָעָ֑ם וַֽאֲנִי֨ לֹֽא־עָשִׂ֣יתִי כֵ֔ן מִפְּנֵ֖י יִרְאַ֥ת אֱלֹהִֽים׃ 
<a target = '_blank' href='https://geulah.org.il/HaTanach/verse/?verse=124030'/> (5,16)</a> וְ֠גַם בִּמְלֶ֨אכֶת הַֽחֹומָ֤ה הַזֹּאת֙ הֶֽחֱזַ֔קְתִּי וְשָׂדֶ֖ה לֹ֣א קָנִ֑ינוּ וְכָ֨ל־נְעָרַ֔י קְבוּצִ֥ים שָׁ֖ם עַל־הַמְּלָאכָֽה׃ 
<a target = '_blank' href='https://geulah.org.il/HaTanach/verse/?verse=124040'/> (5,17)</a> וְהַיְּהוּדִ֨ים וְהַסְּגָנִ֜ים מֵאָ֧ה וַֽחֲמִשִּׁ֣ים אִ֗ישׁ וְהַבָּאִ֥ים אֵלֵ֛ינוּ מִן־הַגֹּויִ֥ם אֲשֶׁר־סְבִֽיבֹתֵ֖ינוּ עַל־שֻׁלְחָנִֽי׃ 
<a target = '_blank' href='https://geulah.org.il/HaTanach/verse/?verse=124050'/> (5,18)</a> וַאֲשֶׁר֩ הָיָ֨ה נַֽעֲשֶׂ֜ה לְיֹ֣ום אֶחָ֗ד שֹׁ֣ור אֶחָ֞ד צֹ֠אן שֵֽׁשׁ־בְּרֻרֹ֤ות וְצִפֳּרִים֙ נַֽעֲשׂוּ־לִ֔י וּבֵ֨ין עֲשֶׂ֧רֶת יָמִ֛ים בְּכָל־יַ֖יִן לְהַרְבֵּ֑ה וְעִם־זֶ֗ה לֶ֤חֶם הַפֶּחָה֙ לֹ֣א בִקַּ֔שְׁתִּי כִּֽי־כָֽבְדָ֥ה הָֽעֲבֹדָ֖ה עַל־הָעָ֥ם הַזֶּֽה׃ ײ 
<a target = '_blank' href='https://geulah.org.il/HaTanach/verse/?verse=124060'/> (5,19)</a> זָכְרָה־לִּ֥י אֱלֹהַ֖י לְטֹובָ֑ה כֹּ֥ל אֲשֶׁר־עָשִׂ֖יתִי עַל־הָעָ֥ם הַזֶּֽה׃ ײ 
<a target = '_blank' href='https://geulah.org.il/HaTanach/verse/?verse=124070'/> (6,1)</a> וַיְהִ֣י כַֽאֲשֶׁ֣ר נִשְׁמַ֣ע לְסַנְבַלַּ֣ט וְ֠טֹובִיָּה וּלְגֶ֨שֶׁם הָֽעַרְבִ֜י וּלְיֶ֣תֶר אֹֽיְבֵ֗ינוּ כִּ֤י בָנִ֙יתִי֙ אֶת־הַ֣חֹומָ֔ה וְלֹא־נֹ֥ותַר בָּ֖הּ פָּ֑רֶץ גַּ֚ם עַד־הָעֵ֣ת הַהִ֔יא דְּלָתֹ֖ות לֹֽא־הֶֽעֱמַ֥דְתִּי בַשְּׁעָרִֽים׃ 
<a target = '_blank' href='https://geulah.org.il/HaTanach/verse/?verse=124080'/> (6,2)</a> וַיִּשְׁלַ֨ח סַנְבַלַּ֤ט וְגֶ֨שֶׁם֙ אֵלַ֣י לֵאמֹ֔ר לְכָ֞ה וְנִוָּֽעֲדָ֥ה יַחְדָּ֛ו בַּכְּפִרִ֖ים בְּבִקְעַ֣ת אֹונֹ֑ו וְהֵ֨מָּה֨ חֽשְׁבִ֔ים לַֽעֲשֹׂ֥ות לִ֖י רָעָֽה׃ 
<a target = '_blank' href='https://geulah.org.il/HaTanach/verse/?verse=124090'/> (6,3)</a> וָֽאֶשְׁלְחָ֨ה עֲלֵיהֶ֤ם מַלְאָכִים֨ לֵאמֹ֔ר מְלָאכָ֤ה גְדֹולָה֨ אֲנִ֣י עֹשֶׂ֔ה וְלֹ֥א אוּכַ֖ל לָרֶ֑דֶת לָ֣מָּה תִשְׁבַּ֤ת הַמְּלָאכָה֨ כַּֽאֲשֶׁ֣ר אַרְפֶּ֔הָ וְיָֽרַדְתִּ֖י אֲלֵיכֶֽם׃ 
<a target = '_blank' href='https://geulah.org.il/HaTanach/verse/?verse=124100'/> (6,4)</a> וַיִּשְׁלְח֥וּ אֵלַ֛י כַּדָּבָ֥ר הַזֶּ֖ה אַרְבַּ֣ע פְּעָמִ֑ים וָֽאָשִׁ֥יב אֹותָ֖ם כַּדָּבָ֥ר הַזֶּֽה׃ 
<a target = '_blank' href='https://geulah.org.il/HaTanach/verse/?verse=124110'/> (6,5)</a> וַיִּשְׁלַח֩ אֵלַ֨י סַנְבַלַּ֜ט כַּדָּבָ֥ר הַזֶּ֛ה פַּ֥עַם חֲמִישִׁ֖ית אֶת־נַֽעֲרֹ֑ו וְאִגֶּ֥רֶת פְּתוּחָ֖ה בְּיָדֹֽו׃ 
<a target = '_blank' href='https://geulah.org.il/HaTanach/verse/?verse=124120'/> (6,6)</a> כָּת֣וּב בָּ֗הּ בַּגֹּויִ֤ם נִשְׁמָע֨ וְגַשְׁמ֣וּ אֹמֵ֔ר אַתָּ֤ה וְהַיְּהוּדִים֙ חֽשְׁבִ֣ים לִמְרֹ֔וד עַל־כֵּ֛ן אַתָּ֥ה בֹונֶ֖ה הַֽחֹומָ֑ה וְאַתָּ֗ה הֹוֶ֤ה לָהֶם֙ לְמֶ֔לֶךְ כַּדְּבָרִ֖ים הָאֵֽלֶּה׃ 
<a target = '_blank' href='https://geulah.org.il/HaTanach/verse/?verse=124130'/> (6,7)</a> וְגַם־נְבִיאִ֡ים הֶֽעֱמַ֣דְתָּ לִקְרֹא֩ עָלֶ֨יךָ בִירֽוּשָׁלִַ֜ם לֵאמֹ֗ר מֶ֚לֶךְ בִּֽיהוּדָ֔ה וְעַתָּה֨ יִשָּׁמַ֣ע לַמֶּ֔לֶךְ כַּדְּבָרִ֣ים הָאֵ֑לֶּה וְעַתָּ֣ה לְכָ֔ה וְנִוָּֽעֲצָ֖ה יַחְדָּֽו׃ 
<a target = '_blank' href='https://geulah.org.il/HaTanach/verse/?verse=124140'/> (6,8)</a> וָֽאֶשְׁלְחָ֤ה אֵלָיו֙ לֵאמֹ֔ר לֹ֤א נִֽהְיָה֨ כַּדְּבָרִ֣ים הָאֵ֔לֶּה אֲשֶׁ֖ר אַתָּ֣ה אֹומֵ֑ר כִּ֥י מִלִּבְּךָ֖ אַתָּ֥ה בֹודָֽא֯ם׃ 
<a target = '_blank' href='https://geulah.org.il/HaTanach/verse/?verse=124150'/> (6,9)</a> כִּ֣י כֻלָּ֗ם מְיָֽרְאִ֤ים אֹותָ֨נוּ֙ לֵאמֹ֔ר יִרְפּ֧וּ יְדֵיהֶ֛ם מִן־הַמְּלָאכָ֖ה וְלֹ֣א תֵֽעָשֶׂ֑ה וְעַתָּ֖ה חַזֵּ֥ק אֶת־יָדָֽי׃ 
<a target = '_blank' href='https://geulah.org.il/HaTanach/verse/?verse=124160'/> (6,10)</a> וַֽאֲנִי־בָ֗אתִי בֵּ֣ית שְׁמַֽעְיָ֧ה בֶן־דְּלָיָ֛ה בֶּן־מְהֵֽיטַבְאֵ֖ל וְה֣וּא עָצ֑וּר וַיֹּ֡אמֶר נִוָּעֵד֩ אֶל־בֵּ֨ית הָֽאֱלֹהִ֜ים אֶל־תֹּ֣וךְ הַֽהֵיכָ֗ל וְנִסְגְּרָה֙ דַּלְתֹ֣ות הַהֵיכָ֔ל כִּ֚י בָּאִ֣ים לְהָרְגֶ֔ךָ וְלַ֖יְלָה בָּאִ֥ים לְהָרְגֶֽךָ׃ 
<a target = '_blank' href='https://geulah.org.il/HaTanach/verse/?verse=124170'/> (6,11)</a> וָאֹמְרָ֗ה הַאִ֤ישׁ כָּמֹ֨ונִי֨ יִבְרָ֔ח֯ וּמִ֥י כָמֹ֛ונִי אֲשֶׁר־יָבֹ֥א אֶל־הַֽהֵיכָ֖ל וָחָ֑י לֹ֖א אָבֹֽוא׃ 
<a target = '_blank' href='https://geulah.org.il/HaTanach/verse/?verse=124180'/> (6,12)</a> וָֽאַכִּ֕ירָה וְהִנֵּ֥ה לֹֽא־אֱלֹהִ֖ים שְׁלָחֹ֑ו כִּ֤י הַנְּבוּאָה֙ דִּבֶּ֣ר עָלַ֔י וְטֹובִיָּ֥ה וְסַנְבַלַּ֖ט שְׂכָרֹֽו׃ 
<a target = '_blank' href='https://geulah.org.il/HaTanach/verse/?verse=124190'/> (6,13)</a> לְמַ֤עַן שָׂכוּר֙ ה֔וּא לְמַ֧עַן אִירָ֛א וְאֶֽעֱשֶׂה־כֵּ֖ן וְחָטָ֑אתִי וְהָיָ֤ה לָהֶם֙ לְשֵׁ֣ם רָ֔ע לְמַ֖עַן יְחָֽרְפֽוּנִי׃ ױ 
<a target = '_blank' href='https://geulah.org.il/HaTanach/verse/?verse=124200'/> (6,14)</a> זָכְרָ֧ה אֱלֹהַ֛י לְטֹֽובִיָּ֥ה וּלְסַנְבַלַּ֖ט כְּמַֽעֲשָׂ֣יו אֵ֑לֶּה וְגַ֨ם לְנֹֽועַדְיָ֤ה הַנְּבִיאָה֙ וּלְיֶ֣תֶר הַנְּבִיאִ֔ים אֲשֶׁ֥ר הָי֖וּ מְיָֽרְאִ֥ים אֹותִֽי׃ 
<a target = '_blank' href='https://geulah.org.il/HaTanach/verse/?verse=124210'/> (6,15)</a> וַתִּשְׁלַם֙ הַֽחֹומָ֔ה בְּעֶשְׂרִ֥ים וַֽחֲמִשָּׁ֖ה לֶֽאֱל֑וּל לַֽחֲמִשִּׁ֥ים וּשְׁנַ֖יִם יֹֽום׃ ױ 
<a target = '_blank' href='https://geulah.org.il/HaTanach/verse/?verse=124220'/> (6,16)</a> וַיְהִ֗י כַּֽאֲשֶׁ֤ר שָֽׁמְעוּ֙ כָּל־אֹ֣ויְבֵ֔ינוּ וַיִּֽרְא֗וּ כָּל־הַגֹּויִם֨ אֲשֶׁ֣ר סְבִֽיבֹתֵ֔ינוּ וַיִּפְּל֥וּ מְאֹ֖ד בְּעֵֽינֵיהֶ֑ם וַיֵּ֣דְע֔וּ כִּ֚י מֵאֵ֣ת אֱלֹהֵ֔ינוּ נֶֽעֶשְׂתָ֖ה הַמְּלָאכָ֥ה הַזֹּֽאת׃ 
<a target = '_blank' href='https://geulah.org.il/HaTanach/verse/?verse=124230'/> (6,17)</a> גַּ֣ם ׀ בַּיָּמִ֣ים הָהֵ֗ם מַרְבִּ֞ים חֹרֵ֤י יְהוּדָה֙ אִגְּרֹ֣תֵיהֶ֔ם הֹֽולְכֹ֖ות עַל־טֹֽובִיָּ֑ה וַֽאֲשֶׁ֥ר לְטֹֽובִיָּ֖ה בָּאֹ֥ות אֲלֵיהֶֽם׃ 
<a target = '_blank' href='https://geulah.org.il/HaTanach/verse/?verse=124240'/> (6,18)</a> כִּֽי־רַבִּ֣ים בִּֽיהוּדָ֗ה בַּֽעֲלֵ֤י שְׁבוּעָה֙ לֹ֔ו כִּֽי־חָתָ֥ן ה֖וּא לִשְׁכַנְיָ֣ה בֶן־אָרַ֑֯ח וִיהֹֽוחָנָ֣ן בְּנֹ֔ו לָקַ֕ח אֶת־בַּת־מְשֻׁלָּ֖ם בֶּ֥֯ן בֶּֽרֶכְיָֽה׃ 
<a target = '_blank' href='https://geulah.org.il/HaTanach/verse/?verse=124250'/> (6,19)</a> גַּ֣ם טֹֽובֹתָ֗יו הָי֤וּ אֹֽמְרִים֙ לְפָנַ֔י וּדְבָרַ֕י הָי֥וּ מֹֽוצִיאִ֖ים לֹ֑ו אִגְּרֹ֛ות שָׁלַ֥ח טֹֽובִיָּ֖ה לְיָֽרְאֵֽנִי׃ 
<a target = '_blank' href='https://geulah.org.il/HaTanach/verse/?verse=124260'/> (7,1)</a> וַיְהִ֗י כַּֽאֲשֶׁ֤ר נִבְנְתָה֙ הַֽחֹומָ֔ה וָאַֽעֲמִ֖יד הַדְּלָתֹ֑ות וַיִּפָּֽקְד֛וּ הַשֹּֽׁועֲרִ֥ים וְהַֽמְשֹׁרְרִ֖ים וְהַֽלְוִיִּֽם׃ 
<a target = '_blank' href='https://geulah.org.il/HaTanach/verse/?verse=124270'/> (7,2)</a> וָֽאֲצַוֶּ֞ה אֶת־חֲנָ֣נִי אָחִ֗י וְאֶת־חֲנַנְיָ֛ה שַׂ֥ר הַבִּירָ֖ה עַל־יְרֽוּשָׁלִָ֑ם כִּי־הוּא֙ כְּאִ֣ישׁ אֱמֶ֔ת וְיָרֵ֥א אֶת־הָֽאֱלֹהִ֖ים מֵרַבִּֽים׃ 
<a target = '_blank' href='https://geulah.org.il/HaTanach/verse/?verse=124280'/> (7,3)</a> וָֽי֯אֹמַ֣ר לָהֶ֗ם לֹ֣א יִפָּֽתְח֞וּ שַֽׁעֲרֵ֤י יְרֽוּשָׁלִַ֨ם֙ עַד־חֹ֣ם הַשֶּׁ֔מֶשׁ וְעַ֨ד הֵ֧ם עֹֽמְדִ֛ים יָגִ֥יפוּ הַדְּלָתֹ֖ות וֶֽאֱחֹ֑זוּ וְהַֽעֲמֵ֗יד מִשְׁמְרֹות֨ יֽשְׁבֵ֣י יְרֽוּשָׁלִַ֔ם אִ֚ישׁ בְּמִשְׁמָרֹ֔ו וְאִ֖ישׁ נֶ֥גֶד בֵּיתֹֽו׃ 
<a target = '_blank' href='https://geulah.org.il/HaTanach/verse/?verse=124290'/> (7,4)</a> וְהָעִ֞יר רַֽחֲבַ֤ת יָדַ֨יִם֨ וּגְדֹלָ֔ה וְהָעָ֥ם מְעַ֖ט בְּתֹוכָ֑הּ וְאֵ֥ין בָּתִּ֖ים בְּנוּיִֽם׃ 
<a target = '_blank' href='https://geulah.org.il/HaTanach/verse/?verse=124300'/> (7,5)</a> וַיִּתֵּ֤ן אֱלֹהַי֨ אֶל־לִבִּ֔י וָֽאֶקְבְּצָ֞ה אֶת־הַֽחֹרִ֧ים וְאֶת־הַסְּגָנִ֛ים וְאֶת־הָעָ֖ם לְהִתְיַחֵ֑שׂ וָֽאֶמְצָ֗א סֵ֤פֶר הַיַּ֨חַשׂ֨ הָֽעֹולִ֣ים בָּרִֽאשֹׁונָ֔ה וָֽאֶמְצָ֖א כָּת֥וּב בֹּֽו׃ ױ 
<a target = '_blank' href='https://geulah.org.il/HaTanach/verse/?verse=124310'/> (7,6)</a> אֵ֣לֶּה ׀ בְּנֵ֣י הַמְּדִינָ֗ה הָֽעֹלִים֙ מִשְּׁבִ֣י הַגֹּולָ֔ה אֲשֶׁ֣ר הֶגְלָ֔ה נְבֽוּכַדְנֶצַּ֖ר מֶ֣לֶךְ בָּבֶ֑ל וַיָּשׁ֧וּבוּ לִירוּשָׁלִַ֛ם וְלִֽיהוּדָ֖ה אִ֥ישׁ לְעִירֹֽו׃ 
<a target = '_blank' href='https://geulah.org.il/HaTanach/verse/?verse=124320'/> (7,7)</a> הַבָּאִ֣ים עִם־זְרֻבָּבֶ֗ל יֵשׁ֡וּעַ נְחֶמְיָ֡ה עֲ֠זַרְיָה רַֽעַמְיָ֨ה נַֽחֲמָ֜נִי מָרְדְּכַ֥י בִּלְשָׁ֛ן מִסְפֶּ֥רֶת בִּגְוַ֖י נְח֣וּם בַּֽעֲנָ֑ה מִסְפַּ֕ר אַנְשֵׁ֖י עַם־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=124330'/> (7,8)</a> בְּנֵ֣י פַרְעֹ֔שׁ אַלְפַּ֕יִם מֵאָ֖ה וְשִׁבְעִ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124340'/> (7,9)</a> בְּנֵ֣י שְׁפַטְיָ֔ה שְׁל֥שׁ מֵאֹ֖ות שִׁבְעִ֥ים וּשְׁנָֽיִם׃ 
<a target = '_blank' href='https://geulah.org.il/HaTanach/verse/?verse=124350'/> (7,10)</a> בְּנֵ֣י אָרַ֔ח שֵׁ֥שׁ מֵאֹ֖ות חֲמִשִּׁ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124360'/> (7,11)</a> בְּנֵֽי־פַחַ֥ת מֹואָ֛ב לִבְנֵ֥י יֵשׁ֖וּעַ וְיֹואָ֑ב אַלְפַּ֕יִם וּשְׁמֹנֶ֥ה מֵאֹ֖ות שְׁמֹנָ֥ה עָשָֽׂר׃ 
<a target = '_blank' href='https://geulah.org.il/HaTanach/verse/?verse=124370'/> (7,12)</a> בְּנֵ֣י עֵילָ֔ם אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃  
<a target = '_blank' href='https://geulah.org.il/HaTanach/verse/?verse=124380'/> (7,13)</a> בְּנֵ֣י זַתּ֔וּא שְׁמֹנֶ֥ה מֵאֹ֖ות אַרְבָּעִ֥ים וַֽחֲמִשָּֽׁה׃ 
<a target = '_blank' href='https://geulah.org.il/HaTanach/verse/?verse=124390'/> (7,14)</a> בְּנֵ֣י זַכָּ֔י שְׁבַ֥ע מֵאֹ֖ות וְשִׁשִּֽׁים׃  
<a target = '_blank' href='https://geulah.org.il/HaTanach/verse/?verse=124400'/> (7,15)</a> בְּנֵ֣י בִנּ֔וּי שֵׁ֥שׁ מֵאֹ֖ות אַרְבָּעִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124410'/> (7,16)</a> בְּנֵ֣י בֵבָ֔י שֵׁ֥שׁ מֵאֹ֖ות עֶשְׂרִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124420'/> (7,17)</a> בְּנֵ֣י עַזְגָּ֔ד אַלְפַּ֕יִם שְׁל֥שׁ מֵאֹ֖ות עֶשְׂרִ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124430'/> (7,18)</a> בְּנֵי֙ אֲדֹ֣נִיקָ֔ם שֵׁ֥שׁ מֵאֹ֖ות שִׁשִּׁ֥ים וְשִׁבְעָֽה׃  
<a target = '_blank' href='https://geulah.org.il/HaTanach/verse/?verse=124440'/> (7,19)</a> בְּנֵ֣י בִגְוָ֔י אַלְפַּ֖יִם שִׁשִּׁ֥ים וְשִׁבְעָֽה׃  
<a target = '_blank' href='https://geulah.org.il/HaTanach/verse/?verse=124450'/> (7,20)</a> בְּנֵ֣י עָדִ֔ין שֵׁ֥שׁ מֵאֹ֖ות חֲמִשִּׁ֥ים וַֽחֲמִשָּֽׁה׃  
<a target = '_blank' href='https://geulah.org.il/HaTanach/verse/?verse=124460'/> (7,21)</a> בְּנֵֽי־אָטֵ֥ר לְחִזְקִיָּ֖ה תִּשְׁעִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124470'/> (7,22)</a> בְּנֵ֣י חָשֻׁ֔ם שְׁל֥שׁ מֵאֹ֖ות עֶשְׂרִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124480'/> (7,23)</a> בְּנֵ֣י בֵצָ֔י שְׁל֥שׁ מֵאֹ֖ות עֶשְׂרִ֥ים וְאַרְבָּעָֽה׃  
<a target = '_blank' href='https://geulah.org.il/HaTanach/verse/?verse=124490'/> (7,24)</a> בְּנֵ֣י חָרִ֔יף מֵאָ֖ה שְׁנֵ֥ים עָשָֽׂר׃  
<a target = '_blank' href='https://geulah.org.il/HaTanach/verse/?verse=124500'/> (7,25)</a> בְּנֵ֥י גִבְעֹ֖ון תִּשְׁעִ֥ים וַֽחֲמִשָּֽׁה׃  
<a target = '_blank' href='https://geulah.org.il/HaTanach/verse/?verse=124510'/> (7,26)</a> אַנְשֵׁ֤י בֵֽית־לֶ֨חֶם֙ וּנְטֹפָ֔ה מֵאָ֖ה שְׁמֹנִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124520'/> (7,27)</a> אַנְשֵׁ֣י עֲנָתֹ֔ות מֵאָ֖ה עֶשְׂרִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124530'/> (7,28)</a> אַנְשֵׁ֥י בֵית־עַזְמָ֖וֶת אַרְבָּעִ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124540'/> (7,29)</a> אַנְשֵׁ֨י קִרְיַ֤ת יְעָרִים֙ כְּפִירָ֣ה וּבְאֵרֹ֔ות שְׁבַ֥ע מֵאֹ֖ות אַרְבָּעִ֥ים וּשְׁלשָֽׁה׃  
<a target = '_blank' href='https://geulah.org.il/HaTanach/verse/?verse=124550'/> (7,30)</a> אַנְשֵׁ֤י הָֽרָמָה֙ וָגָ֔בַע שֵׁ֥שׁ מֵאֹ֖ות עֶשְׂרִ֥ים וְאֶחָֽד׃  
<a target = '_blank' href='https://geulah.org.il/HaTanach/verse/?verse=124560'/> (7,31)</a> אַנְשֵׁ֣י מִכְמָ֔ס מֵאָ֖ה וְעֶשְׂרִ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124570'/> (7,32)</a> אַנְשֵׁ֤י בֵית־אֵל֨ וְהָעָ֔י מֵאָ֖ה עֶשְׂרִ֥ים וּשְׁלשָֽׁה׃  
<a target = '_blank' href='https://geulah.org.il/HaTanach/verse/?verse=124580'/> (7,33)</a> אַנְשֵׁ֥י נְבֹ֛ו אַחֵ֖ר חֲמִשִּׁ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124590'/> (7,34)</a> בְּנֵי֙ עֵילָ֣ם אַחֵ֔ר אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃  
<a target = '_blank' href='https://geulah.org.il/HaTanach/verse/?verse=124600'/> (7,35)</a> בְּנֵ֣י חָרִ֔ם שְׁל֥שׁ מֵאֹ֖ות וְעֶשְׂרִֽים׃  
<a target = '_blank' href='https://geulah.org.il/HaTanach/verse/?verse=124610'/> (7,36)</a> בְּנֵ֣י יְרֵחֹ֔ו שְׁל֥שׁ מֵאֹ֖ות אַרְבָּעִ֥ים וַֽחֲמִשָּֽׁה׃  
<a target = '_blank' href='https://geulah.org.il/HaTanach/verse/?verse=124620'/> (7,37)</a> בְּנֵי־לֹד֨ חָדִ֣יד וְאֹנֹ֔ו שְׁבַ֥ע מֵאֹ֖ות וְעֶשְׂרִ֥ים וְאֶחָֽד׃  
<a target = '_blank' href='https://geulah.org.il/HaTanach/verse/?verse=124630'/> (7,38)</a> בְּנֵ֣י סְנָאָ֔ה שְׁל֣שֶׁת אֲלָפִ֔ים תְּשַׁ֥ע מֵאֹ֖ות וּשְׁלשִֽׁים׃  
<a target = '_blank' href='https://geulah.org.il/HaTanach/verse/?verse=124640'/> (7,39)</a> הַכֹּֽהֲנִ֑ים בְּנֵ֤י יְדַעְיָה֨ לְבֵ֣ית יֵשׁ֔וּעַ תְּשַׁ֥ע מֵאֹ֖ות שִׁבְעִ֥ים וּשְׁלשָֽׁה׃  
<a target = '_blank' href='https://geulah.org.il/HaTanach/verse/?verse=124650'/> (7,40)</a> בְּנֵ֣י אִמֵּ֔ר אֶ֖לֶף חֲמִשִּׁ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124660'/> (7,41)</a> בְּנֵ֣י פַשְׁח֔וּר אֶ֕לֶף מָאתַ֖יִם אַרְבָּעִ֥ים וְשִׁבְעָֽה׃  
<a target = '_blank' href='https://geulah.org.il/HaTanach/verse/?verse=124670'/> (7,42)</a> בְּנֵ֣י חָרִ֔ם אֶ֖לֶף שִׁבְעָ֥ה עָשָֽׂר׃  
<a target = '_blank' href='https://geulah.org.il/HaTanach/verse/?verse=124680'/> (7,43)</a> הַֽלְוִיִּ֑ם בְּנֵֽי־יֵשׁ֧וּעַ לְקַדְמִיאֵ֛ל לִבְנֵ֥י לְהֹֽודְוָ֖֯ה שִׁבְעִ֥ים וְאַרְבָּעָֽה׃  
<a target = '_blank' href='https://geulah.org.il/HaTanach/verse/?verse=124690'/> (7,44)</a> הַֽמְשֹֽׁרְרִ֑ים בְּנֵ֣י אָסָ֔ף מֵאָ֖ה אַרְבָּעִ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124700'/> (7,45)</a> הַשֹּֽׁעֲרִ֗ים בְּנֵֽי־שַׁלֻּ֤ם בְּנֵֽי־אָטֵר֨ בְּנֵֽי־טַלְמֹ֣ן בְּנֵֽי־עַקּ֔וּב בְּנֵ֥י חֲטִיטָ֖א בְּנֵ֣י שֹׁבָ֑י מֵאָ֖ה שְׁלשִׁ֥ים וּשְׁמֹנָֽה׃  
<a target = '_blank' href='https://geulah.org.il/HaTanach/verse/?verse=124710'/> (7,46)</a> הַנְּתִינִ֑ים בְּנֵֽי־צִחָ֥א בְנֵֽי־חֲשֻׂפָ֖א בְּנֵ֥י טַבָּעֹֽות׃ 
<a target = '_blank' href='https://geulah.org.il/HaTanach/verse/?verse=124720'/> (7,47)</a> בְּנֵֽי־קֵירֹ֥ס בְּנֵֽי־סִיעָ֖א בְּנֵ֥י פָדֹֽון׃ 
<a target = '_blank' href='https://geulah.org.il/HaTanach/verse/?verse=124730'/> (7,48)</a> בְּנֵֽי־לְבָנָ֥ה בְנֵֽי־חֲגָבָ֖ה בְּנֵ֥י שַׁלְמָֽי׃ 
<a target = '_blank' href='https://geulah.org.il/HaTanach/verse/?verse=124740'/> (7,49)</a> בְּנֵֽי־חָנָ֥ן בְּנֵֽי־גִדֵּ֖ל בְּנֵֽי־גָֽחַר׃ 
<a target = '_blank' href='https://geulah.org.il/HaTanach/verse/?verse=124750'/> (7,50)</a> בְּנֵֽי־רְאָיָ֥ה בְנֵֽי־רְצִ֖ין בְּנֵ֥י נְקֹודָֽא׃ 
<a target = '_blank' href='https://geulah.org.il/HaTanach/verse/?verse=124760'/> (7,51)</a> בְּנֵֽי־גַזָּ֥ם בְּנֵֽי־עֻזָּ֖א בְּנֵ֥י פָסֵֽחַ׃ 
<a target = '_blank' href='https://geulah.org.il/HaTanach/verse/?verse=124770'/> (7,52)</a> בְּנֵֽי־בֵסַ֥י בְּנֵֽי־מְעוּנִ֖ים בְּנֵ֥י נְפִֽו֯שְׁסִֽים׃ 
<a target = '_blank' href='https://geulah.org.il/HaTanach/verse/?verse=124780'/> (7,53)</a> בְּנֵֽי־בַקְבּ֥וּק בְּנֵֽי־חֲקוּפָ֖א בְּנֵ֥י חַרְחֽוּר׃ 
<a target = '_blank' href='https://geulah.org.il/HaTanach/verse/?verse=124790'/> (7,54)</a> בְּנֵֽי־בַצְלִ֥ית בְּנֵֽי־מְחִידָ֖א בְּנֵ֥י חַרְשָֽׁא׃ 
<a target = '_blank' href='https://geulah.org.il/HaTanach/verse/?verse=124800'/> (7,55)</a> בְּנֵֽי־בַרְקֹ֥וס בְּֽנֵי־סִֽיסְרָ֖א בְּנֵ֥י תָֽמַח׃ 
<a target = '_blank' href='https://geulah.org.il/HaTanach/verse/?verse=124810'/> (7,56)</a> בְּנֵ֥י נְצִ֖יחַ בְּנֵ֥י חֲטִיפָֽא׃ 
<a target = '_blank' href='https://geulah.org.il/HaTanach/verse/?verse=124820'/> (7,57)</a> בְּנֵ֖י עַבְדֵ֣י שְׁלֹמֹ֑ה בְּנֵֽי־סֹוטַ֥י בְּנֵֽי־סֹפֶ֖רֶת בְּנֵ֥י פְרִידָֽא׃ 
<a target = '_blank' href='https://geulah.org.il/HaTanach/verse/?verse=124830'/> (7,58)</a> בְּנֵֽי־יַעְלָ֥א בְנֵֽי־דַרְקֹ֖ון בְּנֵ֥י גִדֵּֽל׃ 
<a target = '_blank' href='https://geulah.org.il/HaTanach/verse/?verse=124840'/> (7,59)</a> בְּנֵ֧י שְׁפַטְיָ֣ה בְנֵֽי־חַטִּ֗יל בְּנֵ֛י פֹּכֶ֥רֶת הַצְּבָיִ֖ים בְּנֵ֥י אָמֹֽון׃ 
<a target = '_blank' href='https://geulah.org.il/HaTanach/verse/?verse=124850'/> (7,60)</a> כָּ֨ל־הַנְּתִינִ֔ים וּבְנֵ֖י עַבְדֵ֣י שְׁלֹמֹ֑ה שְׁל֥שׁ מֵאֹ֖ות תִּשְׁעִ֥ים וּשְׁנָֽיִם׃ ױ 
<a target = '_blank' href='https://geulah.org.il/HaTanach/verse/?verse=124860'/> (7,61)</a> וְאֵ֗לֶּה הָֽעֹולִים֙ מִתֵּ֥ל מֶ֨לַח֨ תֵּ֣ל חַרְשָׁ֔א כְּר֥וּב אַדֹּ֖ון וְאִמֵּ֑ר וְלֹ֣א יָֽכְל֗וּ לְהַגִּ֤יד בֵּֽית־אֲבֹתָם֙ וְזַרְעָ֔ם אִ֥ם מִיִּשְׂרָאֵ֖ל הֵֽם׃ 
<a target = '_blank' href='https://geulah.org.il/HaTanach/verse/?verse=124870'/> (7,62)</a> בְּנֵֽי־דְלָיָ֥ה בְנֵֽי־טֹֽובִיָּ֖ה בְּנֵ֣י נְקֹודָ֑א שֵׁ֥שׁ מֵאֹ֖ות וְאַרְבָּעִ֥ים וּשְׁנָֽיִם׃  
<a target = '_blank' href='https://geulah.org.il/HaTanach/verse/?verse=124880'/> (7,63)</a> וּמִן־הַכֹּ֣הֲנִ֔ים בְּנֵ֥י חֳבַיָּ֖ה בְּנֵ֣י הַקֹּ֑וץ בְּנֵ֣י בַרְזִלַּ֗י אֲשֶׁ֣ר לָ֠קַח מִבְּנֹ֨ות בַּרְזִלַּ֤י הַגִּלְעָדִי֙ אִשָּׁ֔ה וַיִּקָּרֵ֖א עַל־שְׁמָֽם׃ 
<a target = '_blank' href='https://geulah.org.il/HaTanach/verse/?verse=124890'/> (7,64)</a> אֵ֗לֶּה בִּקְשׁ֧וּ כְתָבָ֛ם הַמִּתְיַחְשִׂ֖ים וְלֹ֣א נִמְצָ֑א וַיְגֹֽאֲל֖וּ מִן־הַכְּהֻנָּֽה׃ 
<a target = '_blank' href='https://geulah.org.il/HaTanach/verse/?verse=124900'/> (7,65)</a> וַיֹּ֤אמֶר הַתִּרְשָׁ֨תָא֨ לָהֶ֔ם אֲשֶׁ֥ר לֹא־יֹֽאכְל֖וּ מִקֹּ֣דֶשׁ הַקֳּדָשִׁ֑ים עַ֛ד עֲמֹ֥ד הַכֹּהֵ֖ן לְאוּרִ֥ים וְתֻמִּֽים׃ 
<a target = '_blank' href='https://geulah.org.il/HaTanach/verse/?verse=124910'/> (7,66)</a> כָּל־הַקָּהָ֖ל כְּאֶחָ֑ד אַרְבַּ֣ע רִבֹּ֔וא אַלְפַּ֖יִם שְׁלשׁ־מֵאֹ֥ות וְשִׁשִּֽׁים׃ 
<a target = '_blank' href='https://geulah.org.il/HaTanach/verse/?verse=124920'/> (7,67)</a> מִ֠לְּבַד עַבְדֵיהֶ֤ם וְאַמְהֹֽתֵיהֶם֙ אֵ֔לֶּה שִׁבְעַ֣ת אֲלָפִ֔ים שְׁל֥שׁ מֵאֹ֖ות שְׁלשִׁ֣ים וְשִׁבְעָ֑ה וְלָהֶ֗ם מְשֹֽׁרְרִים֙ וּמְשֹׁ֣רְרֹ֔ות מָאתַ֖יִם וְאַרְבָּעִ֥ים וַֽחֲמִשָּֽׁה׃  
<a target = '_blank' href='https://geulah.org.il/HaTanach/verse/?verse=124925'/> (7,68)</a> סֽוּסֵיהֶ֕ם שְׁבַ֥ע מֵא֖וֹת שְׁלשִׁ֣ים וְשִׁשָּׁ֑ה פִּרְדֵיהֶ֕ם מָאתַ֖יִם אַרְבָּעִ֥ים וַֽחֲמִשָּֽׁה׃ 
<a target = '_blank' href='https://geulah.org.il/HaTanach/verse/?verse=124930'/> (7,69)</a> גְּמַלִּ֕ים אַרְבַּ֥ע מֵאֹ֖ות שְׁלשִׁ֣ים וַֽחֲמִשָּׁ֑ה חֲמֹרִ֕ים שֵׁ֣שֶׁת אֲלָפִ֔ים שְׁבַ֥ע מֵאֹ֖ות וְעֶשְׂרִֽים׃ 
<a target = '_blank' href='https://geulah.org.il/HaTanach/verse/?verse=124940'/> (7,70)</a> וּמִקְצָת֙ רָאשֵׁ֣י הָֽאָבֹ֔ות נָֽתְנ֖וּ לַמְּלָאכָ֑ה הַתִּרְשָׁ֜תָא נָתַ֣ן לָֽאֹוצָ֗ר זָהָ֞ב דַּרְכְּמֹנִ֥ים אֶ֙לֶף֙ מִזְרָקֹ֣ות חֲמִשִּׁ֔ים כָּתְנֹות֙ כֹּֽהֲנִ֔ים שְׁלשִׁ֖ים וַֽחֲמֵ֥שׁ מֵאֹֽות׃ ױ 
<a target = '_blank' href='https://geulah.org.il/HaTanach/verse/?verse=124950'/> (7,71)</a> וּמֵֽרָאשֵׁ֣י הָֽאָבֹ֗ות נָֽתְנוּ֙ לְאֹוצַ֣ר הַמְּלָאכָ֔ה זָהָ֕ב דַּרְכְּמֹנִ֖ים שְׁתֵּ֣י רִבֹּ֑ות וְכֶ֕סֶף מָנִ֖ים אַלְפַּ֥יִם וּמָאתָֽיִם׃ 
<a target = '_blank' href='https://geulah.org.il/HaTanach/verse/?verse=124960'/> (7,72)</a> וַֽאֲשֶׁ֣ר נָֽתְנוּ֮ שְׁאֵרִ֣ית הָעָם֒ זָהָ֗ב דַּרְכְּמֹנִים֨ שְׁתֵּ֣י רִבֹּ֔וא וְכֶ֖סֶף מָנִ֣ים אַלְפָּ֑יִם וְכָתְנֹ֥ות כֹּֽהֲנִ֖ים שִׁשִּׁ֥ים וְשִׁבְעָֽה׃ 
<a target = '_blank' href='https://geulah.org.il/HaTanach/verse/?verse=124970'/> (7,73)</a> וַיֵּֽשְׁב֣וּ הַכֹּֽהֲנִ֣ים וְהַֽלְוִיִּ֡ם וְהַשֹּֽׁועֲרִים֩ וְהַֽמְשֹֽׁרְרִ֨ים וּמִן־הָעָ֧ם וְהַנְּתִינִ֛ים וְכָל־יִשְׂרָאֵ֖ל בְּעָֽרֵיהֶ֑ם וַיִּגַּע֙ הַחֹ֣דֶשׁ הַשְּׁבִיעִ֔י וּבְנֵ֥י יִשְׂרָאֵ֖ל בְּעָֽרֵיהֶֽם׃ ײ 
<a target = '_blank' href='https://geulah.org.il/HaTanach/verse/?verse=124980'/> (8,1)</a> וַיֵּאָֽסְפ֤וּ כָל־הָעָם֙ כְּאִ֣ישׁ אֶחָ֔ד אֶל־הָ֣רְחֹ֔וב אֲשֶׁ֖ר לִפְנֵ֣י שַֽׁעַר־הַמָּ֑יִם וַיֹּֽאמְרוּ֙ לְעֶזְרָ֣א הַסֹּפֵ֔ר לְהָבִ֗יא אֶת־סֵ֙פֶר֨ תֹּורַ֣ת משֶׁ֔ה אֲשֶׁר־צִוָּ֥ה יְהֹוָ֖ה אֶת־יִשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=124990'/> (8,2)</a> וַיָּבִ֣יא עֶזְרָ֣א הַ֠כֹּהֵן אֶת־הַתֹּורָ֞ה לִפְנֵ֤י הַקָּהָל֨ מֵאִ֣ישׁ וְעַד־אִשָּׁ֔ה וְכֹ֖ל מֵבִ֣ין לִשְׁמ֑עַ בְּיֹ֥ום אֶחָ֖ד לַחֹ֥דֶשׁ הַשְּׁבִיעִֽי׃ 
<a target = '_blank' href='https://geulah.org.il/HaTanach/verse/?verse=125000'/> (8,3)</a> וַיִּקְרָא־בֹו֩ לִפְנֵ֨י הָֽרְחֹ֜וב אֲשֶׁ֣ר ׀ לִפְנֵ֣י שַֽׁעַר־הַמַּ֗יִם מִן־הָאֹור֙ עַד־מַֽחֲצִ֣ית הַיֹּ֔ום נֶ֛גֶד הָֽאֲנָשִׁ֥ים וְהַנָּשִׁ֖ים וְהַמְּבִינִ֑ים וְאָזְנֵ֥י כָל־הָעָ֖ם אֶל־סֵ֥פֶר הַתֹּורָֽה׃ 
<a target = '_blank' href='https://geulah.org.il/HaTanach/verse/?verse=125010'/> (8,4)</a> וַיַּֽעֲמֹ֞ד עֶזְרָ֣א הַסֹּפֵ֗ר עַל־מִגְדַּל־עֵץ֮ אֲשֶׁ֣ר עָשׂ֣וּ לַדָּבָר֒ וַיַּֽעֲמֹ֣ד אֶצְלֹ֡ו מַתִּתְיָ֡ה וְשֶׁ֡מַע וַֽ֠עֲנָיָה וְאֽוּרִיָּ֧ה וְחִלְקִיָּ֛ה וּמַֽעֲשֵׂיָ֖ה עַל־יְמִינֹ֑ו וּמִשְּׂמֹאלֹ֗ו פְּ֠דָיָה וּמִֽישָׁאֵ֧ל וּמַלְכִּיָּ֛ה וְחָשֻׁ֥ם וְחַשְׁבַּדָּ֖נָה זְכַרְיָ֥ה מְשֻׁלָּֽם׃ 
<a target = '_blank' href='https://geulah.org.il/HaTanach/verse/?verse=125020'/> (8,5)</a> וַיִּפְתַּ֨ח עֶזְרָ֤א הַסֵּ֨פֶר֙ לְעֵינֵ֣י כָל־הָעָ֔ם כִּֽי־מֵעַ֥ל כָּל־הָעָ֖ם הָיָ֑ה וּכְפִתְחֹ֖ו עָֽמְד֥וּ כָל־הָעָֽם׃ 
<a target = '_blank' href='https://geulah.org.il/HaTanach/verse/?verse=125030'/> (8,6)</a> וַיְבָ֣רֶךְ עֶזְרָ֔א אֶת־יְהֹוָ֥ה הָֽאֱלֹהִ֖ים הַגָּדֹ֑ול וַיַּֽעֲנ֨וּ כָל־הָעָ֜ם אָמֵ֤ן ׀ אָמֵן֙ בְּמֹ֣עַל יְדֵיהֶ֔ם וַיִּקְּד֧וּ וַיִּשְׁתַּֽחֲו֛וּ לַֽיהֹוָ֖ה אַפַּ֥יִם אָֽרְצָה׃ 
<a target = '_blank' href='https://geulah.org.il/HaTanach/verse/?verse=125040'/> (8,7)</a> וְיֵשׁ֡וּעַ וּבָנִ֡י וְשֵֽׁרֵבְיָ֣ה ׀ יָמִ֡ין עַקּ֡וּב שַׁבְּתַ֣י ׀ הֹֽודִיָּ֡ה מַֽעֲשֵׂיָ֡ה קְלִיטָ֣א עֲזַרְיָה֩ יֹֽוזָבָ֨ד חָנָ֤ן פְּלָאיָה֙ וְהַֽלְוִיִּ֔ם מְבִינִ֥ים אֶת־הָעָ֖ם לַתֹּורָ֑ה וְהָעָ֖ם עַל־עָמְדָֽם׃ 
<a target = '_blank' href='https://geulah.org.il/HaTanach/verse/?verse=125050'/> (8,8)</a> וַֽיִּקְרְא֥וּ בַסֵּ֛פֶר בְּתֹורַ֥ת הָֽאֱלֹהִ֖ים מְפֹרָ֑שׁ וְשֹׂ֣ום שֶׂ֔כֶל וַיָּבִ֖ינוּ בַּמִּקְרָֽא׃ ײ 
<a target = '_blank' href='https://geulah.org.il/HaTanach/verse/?verse=125060'/> (8,9)</a> וַיֹּ֣אמֶר נְחֶמְיָ֣ה ה֣וּא הַתִּרְשָׁ֡תָא וְעֶזְרָ֣א הַכֹּהֵ֣ן הַסֹּפֵ֡ר וְהַֽלְוִיִּם֩ הַמְּבִינִ֨ים אֶת־הָעָ֜ם לְכָל־הָעָ֗ם הַיֹּ֤ום קָֽדשׁ־הוּא֙ לַֽיהֹוָ֣ה אֱלֹֽהֵיכֶ֔ם אַל־תִּֽתְאַבְּל֖וּ וְאַל־תִּבְכּ֑וּ כִּ֤י בֹוכִים֙ כָּל־הָעָ֔ם כְּשָׁמְעָ֖ם אֶת־דִּבְרֵ֥י הַתֹּורָֽה׃ 
<a target = '_blank' href='https://geulah.org.il/HaTanach/verse/?verse=125070'/> (8,10)</a> וַיֹּ֣אמֶר לָהֶ֡ם לְכוּ֩ אִכְל֨וּ מַשְׁמַנִּ֜ים וּשְׁת֣וּ מַמְתַקִּ֗ים וְשִׁלְח֤וּ מָנֹות֙ לְאֵ֣ין נָכֹ֣ון לֹ֔ו כִּֽי־קָדֹ֥ושׁ הַיֹּ֖ום לַֽאֲ֯דֹנֵ֑ינוּ וְאַל־תֵּ֣עָצֵ֔בוּ כִּֽי־חֶדְוַ֥ת יְהֹוָ֖ה הִ֥יא מָֽעֻזְּכֶֽם׃ 
<a target = '_blank' href='https://geulah.org.il/HaTanach/verse/?verse=125080'/> (8,11)</a> וְהַֽלְוִיִּ֞ם מַחְשִׁ֤ים לְכָל־הָעָם֙ לֵאמֹ֣ר הַ֔סּוּ כִּ֥י הַיֹּ֖ום קָד֑שׁ וְאַל־תֵּֽעָצֵֽבוּ׃ 
<a target = '_blank' href='https://geulah.org.il/HaTanach/verse/?verse=125090'/> (8,12)</a> וַיֵּֽלְכ֨וּ כָל־הָעָ֜ם לֶֽאֱכֹ֤ל וְלִשְׁתֹּות֙ וּלְשַׁלַּ֣ח מָנֹ֔ות וְלַֽעֲשֹׂ֖ות שִׂמְחָ֣ה גְדֹולָ֑ה כִּ֤י הֵבִ֨ינוּ֙ בַּדְּבָרִ֔ים אֲשֶׁ֥ר הֹודִ֖יעוּ לָהֶֽם׃ ױ 
<a target = '_blank' href='https://geulah.org.il/HaTanach/verse/?verse=125100'/> (8,13)</a> וּבַיֹּ֣ום הַשֵּׁנִ֡י נֶֽאֶסְפוּ֩ רָאשֵׁ֨י הָֽאָבֹ֜ות לְכָל־הָעָ֗ם הַכֹּֽהֲנִים֙ וְהַֽלְוִיִּ֔ם אֶל־עֶזְרָ֖א הַסֹּפֵ֑ר וּלְהַשְׂכִּ֖יל אֶל־דִּבְרֵ֥י הַתֹּורָֽה׃ 
<a target = '_blank' href='https://geulah.org.il/HaTanach/verse/?verse=125110'/> (8,14)</a> וַיִּמְצְא֖וּ כָּת֣וּב בַּתֹּורָ֑ה אֲשֶׁ֨ר צִוָּ֤ה יְהֹוָה֙ בְּיַד־משֶׁ֔ה אֲשֶׁר֩ יֵֽשְׁב֨וּ בְנֵֽי־יִשְׂרָאֵ֧ל בַּסֻּכֹּ֛ות בֶּחָ֖ג בַּחֹ֥דֶשׁ הַשְּׁבִיעִֽי׃ 
<a target = '_blank' href='https://geulah.org.il/HaTanach/verse/?verse=125120'/> (8,15)</a> וַֽאֲשֶׁ֣ר יַשְׁמִ֗יעוּ וְיַֽעֲבִ֨ירוּ קֹ֣ול בְּכָל־עָֽרֵיהֶם֮ וּבִירֽוּשָׁלִַ֣ם לֵאמֹר֒ צְא֣וּ הָהָ֗ר וְהָבִ֨יאוּ֙ עֲלֵי־זַ֙יִת֙ וַֽעֲלֵי־עֵ֣ץ שֶׁ֔מֶן וַֽעֲלֵ֤י הֲדַס֙ וַֽעֲלֵ֣י תְמָרִ֔ים וַֽעֲלֵ֖י עֵ֣ץ עָבֹ֑ת לַֽעֲשׂ֥ת סֻכֹּ֖ת כַּכָּתֽוּב׃  
<a target = '_blank' href='https://geulah.org.il/HaTanach/verse/?verse=125130'/> (8,16)</a> וַיֵּֽצְא֣וּ הָעָם֮ וַיָּבִיאוּ֒ וַיַּֽעֲשׂוּ֩ לָהֶ֨ם סֻכֹּ֜ות אִ֤ישׁ עַל־גַּגֹּו֙ וּבְחַצְרֹ֣תֵיהֶ֔ם וּבְחַצְרֹ֖ות בֵּ֣ית הָֽאֱלֹהִ֑ים וּבִרְחֹוב֙ שַׁ֣עַר הַמַּ֔יִם וּבִרְחֹ֖וב שַׁ֥עַר אֶפְרָֽיִם׃ 
<a target = '_blank' href='https://geulah.org.il/HaTanach/verse/?verse=125140'/> (8,17)</a> וַיַּֽעֲשׂ֣וּ כָל־הַ֠קָּהָל הַשָּׁבִ֨ים מִן־הַשְּׁבִ֥י ׀ סֻכֹּות֘ וַיֵּֽשְׁב֣וּ בַסֻּכֹּות֒ כִּ֣י לֹֽא־עָשׂ֡וּ מִימֵי֩ יֵשׁ֨וּעַ בִּן־נ֥וּן כֵּן֙ בְּנֵ֣י יִשְׂרָאֵ֔ל עַ֖ד הַיֹּ֣ום הַה֑וּא וַתְּהִ֛י שִׂמְחָ֖ה גְּדֹולָ֥ה מְאֹֽד׃ 
<a target = '_blank' href='https://geulah.org.il/HaTanach/verse/?verse=125150'/> (8,18)</a> וַ֠יִּקְרָא בְּסֵ֨פֶר תֹּורַ֤ת הָֽאֱלֹהִים֙ יֹ֣ום ׀ בְּיֹ֔ום מִן־הַיֹּום֙ הָֽרִאשֹׁ֔ון עַ֖ד הַיֹּ֣ום הָאַֽחֲרֹ֑ון וַיַּֽעֲשׂוּ־חָג֨ שִׁבְעַ֣ת יָמִ֔ים וּבַיֹּ֧ום הַשְּׁמִינִ֛י עֲצֶ֖רֶת כַּמִּשְׁפָּֽט׃ ײ 
<a target = '_blank' href='https://geulah.org.il/HaTanach/verse/?verse=125160'/> (9,1)</a> וּבְיֹום֩ עֶשְׂרִ֨ים וְאַרְבָּעָ֜ה לַחֹ֣דֶשׁ הַזֶּ֗ה נֶֽאֶסְפ֤וּ בְנֵֽי־יִשְׂרָאֵל֨ בְּצֹ֣ום וּבְשַׂקִּ֔ים וַֽאֲדָמָ֖ה עֲלֵיהֶֽם׃ 
<a target = '_blank' href='https://geulah.org.il/HaTanach/verse/?verse=125170'/> (9,2)</a> וַיִּבָּֽדְלוּ֨ זֶ֣רַע יִשְׂרָאֵ֔ל מִכֹּ֖ל בְּנֵ֣י נֵכָ֑ר וַיַּֽעַמְד֗וּ וַיִּתְוַדּוּ֙ עַל־חַטֹּ֣אתֵיהֶ֔ם וַֽעֲוֹנֹ֖ות אֲבֹֽתֵיהֶֽם׃ 
<a target = '_blank' href='https://geulah.org.il/HaTanach/verse/?verse=125180'/> (9,3)</a> וַיָּק֨וּמוּ֙ עַל־עָמְדָ֔ם וַיִּקְרְא֗וּ בְּסֵ֨פֶר תֹּורַ֧ת יְהֹוָ֛ה אֱלֹֽהֵיהֶ֖ם רְבִעִ֣ית הַיֹּ֑ום וּרְבִעִית֙ מִתְוַדִּ֣ים וּמִשְׁתַּֽחֲוִ֔ים לַֽיהֹוָ֖ה אֱלֹֽהֵיהֶֽם׃ ױ 
<a target = '_blank' href='https://geulah.org.il/HaTanach/verse/?verse=125190'/> (9,4)</a> וַיָּ֜קָם עַל־מַֽעֲלֵ֣ה הַלְוִיִּ֗ם יֵשׁ֨וּעַ וּבָנִ֜י קַדְמִיאֵ֧ל שְׁבַנְיָ֛ה בֻּנִּ֥י שֵֽׁרֵבְיָ֖ה בָּנִ֣י כְנָ֑נִי וַיִּזְעֲקוּ֨ בְּקֹ֣ול גָּדֹ֔ול אֶל־יְהֹוָ֖ה אֱלֹֽהֵיהֶֽם׃ 
<a target = '_blank' href='https://geulah.org.il/HaTanach/verse/?verse=125200'/> (9,5)</a> וַיֹּֽאמְר֣וּ הַֽלְוִיִּ֡ם יֵשׁ֣וּעַ וְ֠קַדְמִיאֵל בָּנִ֨י חֲשַׁבְנְיָ֜ה שֵֽׁרֵבְיָ֤ה הֹֽודִיָּה֙ שְׁבַנְיָ֣ה פְתַֽחְיָ֔ה ק֗וּמוּ בָּֽרֲכוּ֙ אֶת־יְהֹוָ֣ה אֱלֹֽהֵיכֶ֔ם מִן־הָֽעֹולָ֖ם עַד־הָֽעֹולָ֑ם וִיבָֽרְכוּ֙ שֵׁ֣ם כְּבֹדֶ֔ךָ וּמְרֹומַ֥֯ם עַל־כָּל־בְּרָכָ֖ה וּתְהִלָּֽה׃ 
<a target = '_blank' href='https://geulah.org.il/HaTanach/verse/?verse=125210'/> (9,6)</a> אַתָּה־ה֣וּא יְהֹוָה֮ לְבַדֶּךָ֒ אַתָּ֣֯ עָשִׂ֕יתָ אֶֽת־הַשָּׁמַיִם֩ שְׁמֵ֨י הַשָּׁמַ֜יִם וְכָל־צְבָאָ֗ם הָאָ֜רֶץ וְכָל־אֲשֶׁ֤ר עָלֶ֨יהָ֙ הַיַּמִּים֙ וְכָל־אֲשֶׁ֣ר בָּהֶ֔ם וְאַתָּ֖ה מְחַיֶּ֣ה אֶת־כֻּלָּ֑ם וּצְבָ֥א הַשָּׁמַ֖יִם לְךָ֥ מִשְׁתַּֽחֲוִֽים׃ 
<a target = '_blank' href='https://geulah.org.il/HaTanach/verse/?verse=125220'/> (9,7)</a> אַתָּה־הוּא֙ יְהֹוָ֣ה הָֽאֱלֹהִ֔ים אֲשֶׁ֤ר בָּחַ֨רְתָּ֙ בְּאַבְרָ֔ם וְהֹֽוצֵאתֹ֖ו מֵא֣וּר כַּשְׂדִּ֑ים וְשַׂ֥מְתָּ שְּׁמֹ֖ו אַבְרָהָֽם׃ 
<a target = '_blank' href='https://geulah.org.il/HaTanach/verse/?verse=125230'/> (9,8)</a> וּמָצָ֣אתָ אֶת־לְבָבֹו֮ נֶֽאֱמָ֣ן לְפָנֶיךָ֒ וְכָרֹ֨ות עִמֹּ֜ו הַבְּרִ֗ית לָתֵ֡ת אֶת־אֶרֶץ֩ הַכְּנַֽעֲנִ֨י הַחִתִּ֜י הָֽאֱמֹרִ֧י וְהַפְּרִזִּ֛י וְהַיְבוּסִ֥י וְהַגִּרְגָּשִׁ֖י לָתֵ֣ת לְזַרְעֹ֑ו וַתָּ֨קֶם֙ אֶת־דְּבָרֶ֔יךָ כִּ֥י צַדִּ֖יק אָֽתָּה׃ 
<a target = '_blank' href='https://geulah.org.il/HaTanach/verse/?verse=125240'/> (9,9)</a> וַתֵּ֛רֶא אֶת־עֳנִ֥י אֲבֹתֵ֖ינוּ בְּמִצְרָ֑יִם וְאֶת־זַעֲקָתָ֥ם שָׁמַ֖עְתָּ עַל־יַם־סֽוּף׃ 
<a target = '_blank' href='https://geulah.org.il/HaTanach/verse/?verse=125250'/> (9,10)</a> וַ֠תִּתֵּן אֹתֹ֨ת וּמֹֽפְתִ֜ים בְּפַרְעֹ֤ה וּבְכָל־עֲבָדָיו֙ וּבְכָל־עַ֣ם אַרְצֹ֔ו כִּ֣י יָדַ֔עְתָּ כִּ֥י הֵזִ֖ידוּ עֲלֵיהֶ֑ם וַתַּֽעַשׂ־לְךָ֥ שֵׁ֖ם כְּהַיֹּ֥ום הַזֶּֽה׃ 
<a target = '_blank' href='https://geulah.org.il/HaTanach/verse/?verse=125260'/> (9,11)</a> וְהַיָּם֙ בָּקַ֣עְתָּ לִפְנֵיהֶ֔ם וַיַּֽעַבְר֥וּ בְתֹֽוךְ־הַיָּ֖ם בַּיַּבָּשָׁ֑ה וְאֶת־רֹ֨דְפֵיהֶ֜ם הִשְׁלַ֧כְתָּ בִמְצֹולֹ֛ת כְּמֹו־אֶ֖בֶן בְּמַ֥יִם עַזִּֽים׃ 
<a target = '_blank' href='https://geulah.org.il/HaTanach/verse/?verse=125270'/> (9,12)</a> וּבְעַמּ֣וּד עָנָ֔ן הִנְחִיתָ֖ם יֹומָ֑ם וּבְעַמּ֥וּד אֵשׁ֙ לַ֔יְלָה לְהָאִ֣יר לָהֶ֔ם אֶת־הַדֶּ֖רֶךְ אֲשֶׁ֥ר יֵֽלְכוּ־בָֽהּ׃ 
<a target = '_blank' href='https://geulah.org.il/HaTanach/verse/?verse=125280'/> (9,13)</a> וְעַ֤ל הַר־סִינַי֙ יָרַ֔דְתָּ וְדַבֵּ֥ר עִמָּהֶ֖ם מִשָּׁמָ֑יִם וַתִּתֵּ֨ן לָהֶ֜ם מִשְׁפָּטִ֤ים יְשָׁרִים֙ וְתֹורֹ֣ות אֱמֶ֔ת חֻקִּ֥ים וּמִצְוֹ֖ת טֹובִֽים׃ 
<a target = '_blank' href='https://geulah.org.il/HaTanach/verse/?verse=125290'/> (9,14)</a> וְאֶת־שַׁבַּ֥ת קָדְשְׁךָ֖ הֹודַ֣עַתָּ לָהֶ֑ם וּמִצְוֹ֤ות וְחֻקִּים֙ וְתֹורָ֔ה צִוִּ֣יתָ לָהֶ֔ם בְּיַ֖ד משֶׁ֥ה עַבְדֶּֽךָ׃ 
<a target = '_blank' href='https://geulah.org.il/HaTanach/verse/?verse=125300'/> (9,15)</a> וְ֠לֶחֶם מִשָּׁמַ֜יִם נָתַ֤תָּה לָהֶם֙ לִרְעָבָ֔ם וּמַ֗יִם מִסֶּ֛לַע הֹוצֵ֥אתָ לָהֶ֖ם לִצְמָאָ֑ם וַתֹּ֣אמֶר לָהֶ֗ם לָבֹוא֙ לָרֶ֣שֶׁת אֶת־הָאָ֔רֶץ אֲשֶׁר־נָשָׂ֥אתָ אֶת־יָֽדְךָ֖ לָתֵ֥ת לָהֶֽם׃ 
<a target = '_blank' href='https://geulah.org.il/HaTanach/verse/?verse=125310'/> (9,16)</a> וְהֵ֥ם וַֽאֲבֹתֵ֖ינוּ הֵזִ֑ידוּ וַיַּקְשׁוּ֙ אֶת־עָרְפָּ֔ם וְלֹ֥א שָׁמְע֖וּ אֶל־מִצְוֹתֶֽיךָ׃ 
<a target = '_blank' href='https://geulah.org.il/HaTanach/verse/?verse=125320'/> (9,17)</a> וַיְמָֽאֲנ֣וּ לִשְׁמֹ֗עַ וְלֹא־זָֽכְר֤וּ נִפְלְאֹתֶ֨יךָ֙ אֲשֶׁ֣ר עָשִׂ֣יתָ עִמָּהֶ֔ם וַיַּקְשׁוּ֙ אֶת־עָרְפָּ֔ם וַיִּתְּנוּ־רֹ֛אשׁ לָשׁ֥וּב לְעַבְדֻתָ֖ם בְּמִרְיָ֑ם וְאַתָּה֩ אֱלֹ֨והַּ סְלִיחֹ֜ות חַנּ֧וּן וְרַח֛וּם אֶֽרֶךְ־אַפַּ֥יִם וְרַב־ו֯חֶ֖סֶד וְלֹ֥א עֲזַבְתָּֽם׃ 
<a target = '_blank' href='https://geulah.org.il/HaTanach/verse/?verse=125330'/> (9,18)</a> אַ֗ף כִּֽי־עָשׂ֤וּ לָהֶם֙ עֵ֣גֶל מַסֵּכָ֔ה וַיֹּ֣אמְר֔וּ זֶ֣ה אֱלֹהֶ֔יךָ אֲשֶׁ֥ר הֶֽעֶלְךָ֖ מִמִּצְרָ֑יִם וַיַּֽעֲשׂ֔וּ נֶֽאָצֹ֖ות גְּדֹלֹֽות׃ 
<a target = '_blank' href='https://geulah.org.il/HaTanach/verse/?verse=125340'/> (9,19)</a> וְאַתָּה֙ בְּרַֽחֲמֶ֣יךָ הָֽרַבִּ֔ים לֹ֥א עֲזַבְתָּ֖ם בַּמִּדְבָּ֑ר אֶת־עַמּ֣וּד הֶֽ֠עָנָן לֹֽא־סָ֨ר מֵֽעֲלֵיהֶ֤ם בְּיֹומָם֙ לְהַנְחֹתָ֣ם בְּהַדֶּ֔רֶךְ וְאֶת־עַמּ֨וּד הָאֵ֤שׁ בְּלַ֨יְלָה֙ לְהָאִ֣יר לָהֶ֔ם וְאֶת־הַדֶּ֖רֶךְ אֲשֶׁ֥ר יֵֽלְכוּ־בָֽהּ׃ 
<a target = '_blank' href='https://geulah.org.il/HaTanach/verse/?verse=125350'/> (9,20)</a> וְרֽוּחֲךָ֨ הַטֹּובָ֔ה נָתַ֖תָּ לְהַשְׂכִּילָ֑ם וּמַנְךָ֙ לֹֽא־מָנַ֣עְתָּ מִפִּיהֶ֔ם וּמַ֛יִם נָתַ֥תָּה לָהֶ֖ם לִצְמָאָֽם׃ 
<a target = '_blank' href='https://geulah.org.il/HaTanach/verse/?verse=125360'/> (9,21)</a> וְאַרְבָּעִ֥ים שָׁנָ֛ה כִּלְכַּלְתָּ֥ם בַּמִּדְבָּ֖ר לֹ֣א חָסֵ֑רוּ שַׂלְמֹֽתֵיהֶם֙ לֹ֣א בָל֔וּ וְרַגְלֵיהֶ֖ם לֹ֥א בָצֵֽקוּ׃ 
<a target = '_blank' href='https://geulah.org.il/HaTanach/verse/?verse=125370'/> (9,22)</a> וַתִּתֵּ֨ן לָהֶ֤ם מַמְלָכֹות֙ וַֽעֲמָמִ֔ים וַתַּחְלְקֵ֖ם לְפֵאָ֑ה וַיִּֽירְשׁ֞וּ אֶת־אֶ֣רֶץ סִיחֹ֗ון וְאֶת־אֶ֨רֶץ֙ מֶ֣לֶךְ חֶשְׁבֹּ֔ון וְאֶת־אֶ֖רֶץ עֹ֥וג מֶֽלֶךְ־הַבָּשָֽׁן׃ 
<a target = '_blank' href='https://geulah.org.il/HaTanach/verse/?verse=125380'/> (9,23)</a> וּבְנֵיהֶ֣ם הִרְבִּ֔יתָ כְּכֹֽכְבֵ֖י הַשָּׁמָ֑יִם וַתְּבִיאֵם֙ אֶל־הָאָ֔רֶץ אֲשֶׁר־אָמַ֥רְתָּ לַֽאֲבֹֽתֵיהֶ֖ם לָבֹ֥וא לָרָֽשֶׁת׃ 
<a target = '_blank' href='https://geulah.org.il/HaTanach/verse/?verse=125390'/> (9,24)</a> וַיָּבֹ֤אוּ הַבָּנִים֙ וַיִּֽירְשׁ֣וּ אֶת־הָאָ֔רֶץ וַתַּכְנַ֨ע לִפְנֵיהֶ֜ם אֶת־יֽשְׁבֵ֤י הָאָ֨רֶץ֙ הַכְּנַ֣עֲנִ֔ים וַתִּתְּנֵ֖ם בְּיָדָ֑ם וְאֶת־מַלְכֵיהֶם֙ וְאֶת־עַמְמֵ֣י הָאָ֔רֶץ לַֽעֲשֹׂ֥ות בָּהֶ֖ם כִּרְצֹונָֽם׃ 
<a target = '_blank' href='https://geulah.org.il/HaTanach/verse/?verse=125400'/> (9,25)</a> וַיִּלְכְּד֞וּ עָרִ֣ים בְּצוּרֹת֮ וַֽאֲדָמָ֣ה שְׁמֵנָה֒ וַיִּֽירְשׁ֡וּ בָּתִּ֣ים מְלֵֽאִים־כָּל־ט֠וּב בֹּרֹ֨ות חֲצוּבִ֜ים כְּרָמִ֧ים וְזֵיתִ֛ים וְעֵ֥ץ מַֽאֲכָ֖ל לָרֹ֑ב וַיֹּֽאכְל֤וּ וַיִּשְׂבְּעוּ֙ וַיַּשְׁמִ֔ינוּ וַיִּתְעַדְּנ֖וּ בְּטֽוּבְךָ֥ הַגָּדֹֽול׃ 
<a target = '_blank' href='https://geulah.org.il/HaTanach/verse/?verse=125410'/> (9,26)</a> וַיַּמְר֨וּ וַיִּמְרְד֜וּ בָּ֗ךְ וַיַּשְׁלִ֤כוּ אֶת־תֹּורָֽתְךָ֙ אַֽחֲרֵ֣י גַוָּ֔ם וְאֶת־נְבִיאֶ֣יךָ הָרָ֔ג֯וּ אֲשֶׁר־הֵעִ֥ידוּ בָ֖ם לַֽהֲשִׁיבָ֣ם אֵלֶ֑יךָ וַיַּֽעֲשׂ֔וּ נֶֽאָצֹ֖ות גְּדֹולֹֽת׃ 
<a target = '_blank' href='https://geulah.org.il/HaTanach/verse/?verse=125420'/> (9,27)</a> וַֽתִּתְּנֵם֙ בְּיַ֣ד צָרֵיהֶ֔ם וַיָּצֵ֖רוּ לָהֶ֑ם וּבְעֵ֤ת צָֽרָתָם֙ יִצְעֲק֣וּ אֵלֶ֔יךָ וְאַתָּה֙ מִשָּׁמַ֣יִם תִּשְׁמָ֔ע֯ וּכְרַֽחֲמֶ֣יךָ הָֽרַבִּ֗ים תִּתֵּ֤ן לָהֶם֙ מֹֽושִׁיעִ֔ים וְיֹֽושִׁיע֖וּם מִיַּ֥ד צָֽרֵיהֶֽם׃ 
<a target = '_blank' href='https://geulah.org.il/HaTanach/verse/?verse=125430'/> (9,28)</a> וּכְנֹ֣וחַ לָהֶ֔ם יָשׁ֕וּבוּ לַֽעֲשֹׂ֥ות רַ֖ע לְפָנֶ֑יךָ וַתַּֽעַזְבֵ֞ם בְּיַ֤ד אֹֽיְבֵיהֶם֙ וַיִּרְדּ֣וּ בָהֶ֔ם וַיָּשׁ֨וּבוּ֨ וַיִּזְעָק֔וּךָ וְאַתָּ֞ה מִשָּׁמַ֧יִם תִּשְׁמַ֛ע וְתַצִּילֵ֥ם כְּרַחֲמֶ֖יךָ רַבֹּ֥ות עִתִּֽים׃ 
<a target = '_blank' href='https://geulah.org.il/HaTanach/verse/?verse=125440'/> (9,29)</a> וַתָּ֨עַד בָּהֶ֜ם לַֽהֲשִׁיבָ֣ם אֶל־תֹּֽורָתֶ֗ךָ וְהֵ֨מָּה הֵזִ֜ידוּ וְלֹא־שָֽׁמְע֤וּ לְמִצְוֹתֶ֨יךָ֙ וּבְמִשְׁפָּטֶ֣יךָ חָֽטְאוּ־בָ֔ם אֲשֶׁר־יַֽעֲשֶׂ֥ה אָדָ֖ם וְחָיָ֣ה בָהֶ֑ם וַיִּתְּנ֤וּ כָתֵף֙ סֹורֶ֔רֶת וְעָרְפָּ֥ם הִקְשׁ֖וּ וְלֹ֥א שָׁמֵֽעוּ׃ 
<a target = '_blank' href='https://geulah.org.il/HaTanach/verse/?verse=125450'/> (9,30)</a> וַתִּמְשֹׁ֤ךְ עֲלֵיהֶם֙ שָׁנִ֣ים רַבֹּ֔ות וַתָּ֨עַד בָּ֧ם בְּרֽוּחֲךָ֛ בְּיַד־נְבִיאֶ֖יךָ וְלֹ֣א הֶֽאֱזִ֑ינוּ וַתִּ֨תְּנֵ֔ם בְּיַ֖ד עַמֵּ֥י הָֽאֲרָצֹֽת׃ 
<a target = '_blank' href='https://geulah.org.il/HaTanach/verse/?verse=125460'/> (9,31)</a> וּבְרַֽחֲמֶ֧יךָ הָרַבִּ֛ים לֹֽא־עֲשִׂיתָ֥ם כָּלָ֖ה וְלֹ֣א עֲזַבְתָּ֑ם כִּ֛י אֵל־חַנּ֥וּן וְרַח֖וּם אָֽתָּה׃ 
<a target = '_blank' href='https://geulah.org.il/HaTanach/verse/?verse=125470'/> (9,32)</a> וְעַתָּ֣ה אֱ֠לֹהֵינוּ הָאֵ֨ל הַגָּדֹ֜ול הַגִּבֹּ֣ור וְהַנֹּורָא֮ שֹׁומֵ֣ר הַבְּרִ֣ית וְהַחֶסֶד֒ אַל־יִמְעַ֣ט לְפָנֶ֡יךָ אֵ֣ת כָּל־הַתְּלָאָ֣ה אֲשֶׁר־מְ֠צָאַתְנוּ לִמְלָכֵ֨ינוּ לְשָׂרֵ֧ינוּ וּלְכֹֽהֲנֵ֛ינוּ וְלִנְבִיאֵ֥ינוּ וְלַֽאֲבֹתֵ֖ינוּ וּלְכָל־עַמֶּ֑ךָ מִימֵי֙ מַלְכֵ֣י אַשּׁ֔וּר עַ֖ד הַיֹּ֥ום הַזֶּֽה׃ 
<a target = '_blank' href='https://geulah.org.il/HaTanach/verse/?verse=125480'/> (9,33)</a> וְאַתָּ֣ה צַדִּ֔יק עַ֖ל כָּל־הַבָּ֣א עָלֵ֑ינוּ כִּֽי־אֱמֶ֥ת עָשִׂ֖יתָ וַאֲנַ֥חְנוּ הִרְשָֽׁעְנוּ׃ 
<a target = '_blank' href='https://geulah.org.il/HaTanach/verse/?verse=125490'/> (9,34)</a> וְאֶת־מְלָכֵ֤ינוּ שָׂרֵ֨ינוּ֙ כֹּֽהֲנֵ֣ינוּ וַֽאֲבֹתֵ֔ינוּ לֹ֥א עָשׂ֖וּ תֹּֽורָתֶ֑ךָ וְלֹ֤א הִקְשִׁ֨יבוּ֨ אֶל־מִצְוֹתֶ֔יךָ וּלְעֵ֣דְוֹתֶ֔יךָ אֲשֶׁ֥ר הַֽעִידֹ֖תָ בָּהֶֽם׃ 
<a target = '_blank' href='https://geulah.org.il/HaTanach/verse/?verse=125500'/> (9,35)</a> וְהֵ֣ם בְּ֠מַלְכוּתָם וּבְטֽוּבְךָ֨ הָרָ֜ב אֲשֶׁר־נָתַ֣תָּ לָהֶ֗ם וּבְאֶ֨רֶץ הָֽרְחָבָ֧ה וְהַשְּׁמֵנָ֛ה אֲשֶׁר־נָתַ֥תָּ לִפְנֵיהֶ֖ם לֹ֥א עֲבָד֑וּךָ וְֽלֹא־שָׁ֕בוּ מִמַּֽעַלְלֵיהֶ֖ם הָֽרָעִֽים׃ 
<a target = '_blank' href='https://geulah.org.il/HaTanach/verse/?verse=125510'/> (9,36)</a> הִנֵּ֛ה אֲנַ֥חְנוּ הַיֹּ֖ום עֲבָדִ֑ים וְהָאָ֜רֶץ אֲשֶׁר־נָתַ֣תָּה לַֽאֲבֹתֵ֗ינוּ לֶֽאֱכֹ֤ל אֶת־פִּרְיָהּ֙ וְאֶת־טוּבָ֔הּ הִנֵּ֛ה אֲנַ֥חְנוּ עֲבָדִ֖ים עָלֶֽיהָ׃ 
<a target = '_blank' href='https://geulah.org.il/HaTanach/verse/?verse=125520'/> (9,37)</a> וּתְבוּאָתָ֣הּ מַרְבָּ֗ה לַמְּלָכִ֛ים אֲשֶׁר־נָתַ֥תָּה עָלֵ֖ינוּ בְּחַטֹּאותֵ֑ינוּ וְעַל־גְּ֠וִיֹּתֵינוּ מֽשְׁלִ֤ים וּבִבְהֶמְתֵּ֨נוּ֙ כִּרְצֹונָ֔ם וּבְצָרָ֥ה גְדֹולָ֖ה אֲנָֽחְנוּ׃ ײ 
<a target = '_blank' href='https://geulah.org.il/HaTanach/verse/?verse=125530'/> (10,1)</a> וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה וְכֹֽתְבִ֑ים וְעַל֨ הֶֽחָת֔וּם שָׂרֵ֥ינוּ לְוִיֵּ֖נוּ כֹּֽהֲנֵֽינוּ׃ 
<a target = '_blank' href='https://geulah.org.il/HaTanach/verse/?verse=125540'/> (10,2)</a> וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃ 
<a target = '_blank' href='https://geulah.org.il/HaTanach/verse/?verse=125550'/> (10,3)</a> שְׂרָיָ֥ה עֲזַרְיָ֖ה יִרְמְיָֽה׃ 
<a target = '_blank' href='https://geulah.org.il/HaTanach/verse/?verse=125560'/> (10,4)</a> פַּשְׁח֥וּר אֲמַרְיָ֖ה מַלְכִּיָּֽה׃ 
<a target = '_blank' href='https://geulah.org.il/HaTanach/verse/?verse=125570'/> (10,5)</a> חַטּ֥וּשׁ שְׁבַנְיָ֖ה מַלּֽוּךְ׃ 
<a target = '_blank' href='https://geulah.org.il/HaTanach/verse/?verse=125580'/> (10,6)</a> חָרִ֥ם מְרֵמֹ֖ות עֹֽבַדְיָֽה׃ 
<a target = '_blank' href='https://geulah.org.il/HaTanach/verse/?verse=125590'/> (10,7)</a> דָּֽנִיֵּ֥אל גִּנְּתֹ֖ון בָּרֽוּךְ׃ 
<a target = '_blank' href='https://geulah.org.il/HaTanach/verse/?verse=125600'/> (10,8)</a> מְשֻׁלָּ֥ם אֲבִיָּ֖ה מִיָּמִֽן׃ 
<a target = '_blank' href='https://geulah.org.il/HaTanach/verse/?verse=125610'/> (10,9)</a> מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּֽהֲנִֽים׃ 
<a target = '_blank' href='https://geulah.org.il/HaTanach/verse/?verse=125620'/> (10,10)</a> וְהַֽלְוִיִּ֑ם וְיֵשׁ֨וּעַ֨ בֶּן־אֲזַנְיָ֔ה בִּנּ֕וּי מִבְּנֵ֥י חֵֽנָדָ֖ד קַדְמִיאֵֽל׃ 
<a target = '_blank' href='https://geulah.org.il/HaTanach/verse/?verse=125630'/> (10,11)</a> וַֽאֲחֵיהֶ֑ם שְׁבַנְיָ֧ה הֹֽודִיָּ֛ה קְלִיטָ֖א פְּלָאיָ֥ה חָנָֽן׃ 
<a target = '_blank' href='https://geulah.org.il/HaTanach/verse/?verse=125640'/> (10,12)</a> מִיכָ֥א רְחֹ֖וב חֲשַׁבְיָֽה׃ 
<a target = '_blank' href='https://geulah.org.il/HaTanach/verse/?verse=125650'/> (10,13)</a> זַכּ֥וּר שֵֽׁרֵבְיָ֖ה שְׁבַנְיָֽה׃ 
<a target = '_blank' href='https://geulah.org.il/HaTanach/verse/?verse=125660'/> (10,14)</a> הֹודִיָּ֥ה בָנִ֖י בְּנִֽינוּ׃  
<a target = '_blank' href='https://geulah.org.il/HaTanach/verse/?verse=125670'/> (10,15)</a> רָאשֵׁ֖י הָעָ֑ם פַּרְעשׁ֙ פַּחַ֣ת מֹואָ֔ב עֵילָ֥ם זַתּ֖וּא בָּנִֽי׃ 
<a target = '_blank' href='https://geulah.org.il/HaTanach/verse/?verse=125680'/> (10,16)</a> בֻּנִּ֥י עַזְגָּ֖ד בֵּבָֽי׃ 
<a target = '_blank' href='https://geulah.org.il/HaTanach/verse/?verse=125690'/> (10,17)</a> אֲדֹנִיָּ֥ה בִגְוַ֖י עָדִֽין׃ 
<a target = '_blank' href='https://geulah.org.il/HaTanach/verse/?verse=125700'/> (10,18)</a> אָטֵ֥ר חִזְקִיָּ֖ה עַזּֽוּר׃ 
<a target = '_blank' href='https://geulah.org.il/HaTanach/verse/?verse=125710'/> (10,19)</a> הֹֽודִיָּ֥ה חָשֻׁ֖ם בֵּצָֽי׃ 
<a target = '_blank' href='https://geulah.org.il/HaTanach/verse/?verse=125720'/> (10,20)</a> חָרִ֥יף עֲנָתֹ֖ות נֵו֯בָֽי׃ 
<a target = '_blank' href='https://geulah.org.il/HaTanach/verse/?verse=125730'/> (10,21)</a> מַגְפִּיעָ֥שׁ מְשֻׁלָּ֖ם חֵזִֽיר׃ 
<a target = '_blank' href='https://geulah.org.il/HaTanach/verse/?verse=125740'/> (10,22)</a> מְשֵֽׁיזַבְאֵ֥ל צָדֹ֖וק יַדּֽוּעַ׃ 
<a target = '_blank' href='https://geulah.org.il/HaTanach/verse/?verse=125750'/> (10,23)</a> פְּלַטְיָ֥ה חָנָ֖ן עֲנָיָֽה׃ 
<a target = '_blank' href='https://geulah.org.il/HaTanach/verse/?verse=125760'/> (10,24)</a> הֹושֵׁ֥עַ חֲנַנְיָ֖ה חַשּֽׁוּב׃ 
<a target = '_blank' href='https://geulah.org.il/HaTanach/verse/?verse=125770'/> (10,25)</a> הַלֹּוחֵ֥שׁ פִּלְחָ֖א שֹׁובֵֽק׃ 
<a target = '_blank' href='https://geulah.org.il/HaTanach/verse/?verse=125780'/> (10,26)</a> רְח֥וּם חֲשַׁבְנָ֖ה מַעֲשֵׂיָֽה׃ 
<a target = '_blank' href='https://geulah.org.il/HaTanach/verse/?verse=125790'/> (10,27)</a> וַֽאֲחִיָּ֥ה חָנָ֖ן עָנָֽן׃ 
<a target = '_blank' href='https://geulah.org.il/HaTanach/verse/?verse=125800'/> (10,28)</a> מַלּ֥וּךְ חָרִ֖ם בַּֽעֲנָֽה׃ 
<a target = '_blank' href='https://geulah.org.il/HaTanach/verse/?verse=125810'/> (10,29)</a> וּשְׁאָ֣ר הָעָ֡ם הַכֹּֽהֲנִ֣ים הַֽ֠לְוִיִּם הַשֹּֽׁועֲרִ֨ים הַֽמְשֹֽׁרְרִ֜ים הַנְּתִינִ֗ים וְכָל־הַנִּבְדָּ֞ל מֵֽעַמֵּ֤י הָֽאֲרָצֹות֙ אֶל־תֹּורַ֣ת הָֽאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹֽתֵיהֶ֑ם כֹּ֖ל יֹודֵ֥עַ מֵבִֽין׃ 
<a target = '_blank' href='https://geulah.org.il/HaTanach/verse/?verse=125820'/> (10,30)</a> מַֽחֲזִיקִ֣ים עַל־אֲחֵיהֶם֮ אַדִּירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֨כֶת֙ בְּתֹורַ֣ת הָֽאֱלֹהִ֔ים אֲשֶׁ֣ר נִתְּנָ֔ה בְּיַ֖ד משֶׁ֣ה עֶֽבֶד־הָֽאֱלֹהִ֑ים וְלִשְׁמֹ֣ור וְלַֽעֲשֹׂ֗ות אֶת־כָּל־מִצְוֹת֙ יְהֹוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃ 
<a target = '_blank' href='https://geulah.org.il/HaTanach/verse/?verse=125830'/> (10,31)</a> וַֽאֲשֶׁ֛ר לֹֽא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃ 
<a target = '_blank' href='https://geulah.org.il/HaTanach/verse/?verse=125840'/> (10,32)</a> וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּחֹ֨ות וְכָל־שֶׁ֜בֶר בְּיֹ֤ום הַשַּׁבָּת֙ לִמְכֹּ֔ור לֹא־נִקַּ֥ח מֵהֶ֛ם בַּשַּׁבָּ֖ת וּבְיֹ֣ום קֹ֑דֶשׁ וְנִטּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥֯א כָל־יָֽד׃ 
<a target = '_blank' href='https://geulah.org.il/HaTanach/verse/?verse=125850'/> (10,33)</a> וְהֶֽעֱמַ֤דְנוּ עָלֵ֨ינוּ֙ מִצְוֹ֔ת לָתֵ֥ת עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַֽעֲבֹדַ֖ת בֵּ֥ית אֱלֹהֵֽינוּ׃ 
<a target = '_blank' href='https://geulah.org.il/HaTanach/verse/?verse=125860'/> (10,34)</a> לְלֶ֣חֶם הַמַּֽעֲרֶ֡כֶת וּמִנְחַ֣ת הַתָּמִ֣יד וּלְעֹולַ֣ת הַ֠תָּמִיד הַשַּׁבָּתֹ֨ות הֶֽחֳדָשִׁ֜ים לַמֹּֽועֲדִ֗ים וְלַקְּדָשִׁים֙ וְלַ֣חַטָּאֹ֔ות לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ 
<a target = '_blank' href='https://geulah.org.il/HaTanach/verse/?verse=125870'/> (10,35)</a> וְהַגֹּֽרָלֹ֨ות הִפַּ֜לְנוּ עַל־קֻ֯רְבַּ֣ן הָֽעֵצִ֗ים הַכֹּֽהֲנִ֣ים הַֽלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵֽית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהֹוָ֣ה אֱלֹהֵ֔ינוּ כַּכָּת֖וּב בַּתֹּורָֽה׃ 
<a target = '_blank' href='https://geulah.org.il/HaTanach/verse/?verse=125880'/> (10,36)</a> וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהֹוָֽה׃ 
<a target = '_blank' href='https://geulah.org.il/HaTanach/verse/?verse=125890'/> (10,37)</a> וְאֶת־בְּכֹרֹ֤ות בָּנֵ֙ינוּ֙ וּבְהֶמְתֵּ֔ינוּ כַּכָּת֖וּב בַּתֹּורָ֑ה וְאֶת־בְּכֹורֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַֽמְשָׁרְתִ֖ים בְּבֵ֥ית אֱלֹהֵֽינוּ׃ 
<a target = '_blank' href='https://geulah.org.il/HaTanach/verse/?verse=125900'/> (10,38)</a> וְאֶת־רֵאשִׁ֣ית עֲרִֽיסֹתֵ֣ינוּ וּ֠תְרֽוּמֹתֵינוּ וּפְרִ֨י כָל־עֵ֜ץ תִּירֹ֣ושׁ וְיִצְהָ֗ר נָבִ֤יא לַכֹּֽהֲנִים֙ אֶל־לִשְׁכֹ֣ות בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַֽלְוִיִּ֑ם וְהֵם֙ הַֽלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹֽדָתֵֽנוּ׃ 
<a target = '_blank' href='https://geulah.org.il/HaTanach/verse/?verse=125910'/> (10,39)</a> וְהָיָ֨ה הַכֹּהֵ֧ן בֶּן־אַֽהֲרֹ֛ן עִם־הַֽלְוִיִּ֖ם בַּעְשֵׂ֣ר הַֽלְוִיִּ֑ם וְהַֽלְוִיִּ֞ם יַֽעֲל֨וּ אֶת־מַֽעֲשַׂ֤ר הַמַּֽעֲשֵׂר֨ לְבֵ֣ית אֱלֹהֵ֔ינוּ אֶל־הַלְּשָׁכֹ֖ות לְבֵ֥ית הָֽאֹוצָֽר׃ 
<a target = '_blank' href='https://geulah.org.il/HaTanach/verse/?verse=125920'/> (10,40)</a> כִּ֣י אֶל־הַ֠לְּשָׁכֹות יָבִ֨יאוּ בְנֵֽי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּירֹ֣ושׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּֽהֲנִים֙ הַֽמְשָׁ֣רְתִ֔ים וְהַשֹּֽׁועֲרִ֖ים וְהַֽמְשֹֽׁרְרִ֑ים וְלֹ֥א נַֽעֲזֹ֖ב אֶת־בֵּ֥ית אֱלֹהֵֽינוּ׃ ײ 
<a target = '_blank' href='https://geulah.org.il/HaTanach/verse/?verse=125930'/> (11,1)</a> וַיֵּֽשְׁב֥וּ שָׂרֵֽי־הָעָ֖ם בִּירֽוּשָׁלִָ֑ם וּשְׁאָ֣ר הָ֠עָם הִפִּ֨ילוּ גֹורָלֹ֜ות לְהָבִ֣יא ׀ אֶחָ֣ד מִן־הָֽעֲשָׂרָ֗ה לָשֶׁ֙בֶת֙ בִּירֽוּשָׁלִַ֨ם֙ עִ֣יר הַקֹּ֔דֶשׁ וְתֵ֥שַׁע הַיָּדֹ֖ות בֶּעָרִֽים׃ 
<a target = '_blank' href='https://geulah.org.il/HaTanach/verse/?verse=125940'/> (11,2)</a> וַיְבָֽרֲכ֖וּ הָעָ֑ם לְכֹל֨ הָֽאֲנָשִׁ֔ים הַמִּֽתְנַדְּבִ֔ים לָשֶׁ֖בֶת בִּירֽוּשָׁלִָֽם׃ ױ 
<a target = '_blank' href='https://geulah.org.il/HaTanach/verse/?verse=125950'/> (11,3)</a> וְאֵ֨לֶּה֙ רָאשֵׁ֣י הַמְּדִינָ֔ה אֲשֶׁ֥ר יָֽשְׁב֖וּ בִּירֽוּשָׁלִָ֑ם וּבְעָרֵ֣י יְהוּדָ֗ה יָֽשְׁב֞וּ אִ֤ישׁ בַּֽאֲחֻזָּתֹו֙ בְּעָ֣רֵיהֶ֔ם יִשְׂרָאֵ֤ל הַכֹּֽהֲנִים֙ וְהַֽלְוִיִּ֣ם וְהַנְּתִינִ֔ים וּבְנֵ֖י עַבְדֵ֥י שְׁלֹמֹֽה׃ 
<a target = '_blank' href='https://geulah.org.il/HaTanach/verse/?verse=125960'/> (11,4)</a> וּבִירֽוּשָׁלִַ֨ם֙ יָֽשְׁב֔וּ מִבְּנֵ֥י יְהוּדָ֖ה וּמִבְּנֵ֣י בִנְיָמִ֑ן מִבְּנֵ֣י יְ֠הוּדָה עֲתָיָ֨ה בֶן־עֻזִּיָּ֜ה בֶּן־זְכַרְיָ֧ה בֶן־אֲמַרְיָ֛ה בֶּן־שְׁפַטְיָ֥ה בֶן־מַֽהֲלַלְאֵ֖ל מִבְּנֵ֥י פָֽרֶץ׃ 
<a target = '_blank' href='https://geulah.org.il/HaTanach/verse/?verse=125970'/> (11,5)</a> וּמַֽעֲשֵׂיָ֣ה בֶן־בָּר֣וּךְ בֶּן־כָּל־חֹ֠זֶה בֶּן־חֲזָיָ֨ה בֶן־עֲדָיָ֧ה בֶן־יֹֽויָרִ֛יב בֶּן־זְכַרְיָ֖ה בֶּן־הַשִּֽׁלֹנִֽי׃ 
<a target = '_blank' href='https://geulah.org.il/HaTanach/verse/?verse=125980'/> (11,6)</a> כָּל־בְּנֵי־פֶ֕רֶץ הַיּֽשְׁבִ֖ים בִּירֽוּשָׁלִָ֑ם אַרְבַּ֥ע מֵאֹ֛ות שִׁשִּׁ֥ים וּשְׁמֹנָ֖ה אַנְשֵׁי־חָֽיִל׃ ױ 
<a target = '_blank' href='https://geulah.org.il/HaTanach/verse/?verse=125990'/> (11,7)</a> וְאֵ֖לֶּה בְּנֵ֣י בִנְיָמִ֑ן סַלֻּ֡א בֶּן־מְשֻׁלָּ֡ם בֶּן־יֹועֵ֡ד בֶּן־פְּדָיָה֩ בֶן־קֹֽולָיָ֣ה בֶן־מַֽעֲשֵׂיָ֛ה בֶּן־אִֽיתִיאֵ֖ל בֶּן־יְשַֽׁעְיָֽה׃ 
<a target = '_blank' href='https://geulah.org.il/HaTanach/verse/?verse=126000'/> (11,8)</a> וְאַֽחֲרָ֖יו גַּבַּ֣י סַלָּ֑י תְּשַׁ֥ע מֵאֹ֖ות עֶשְׂרִ֥ים וּשְׁמֹנָֽה׃ 
<a target = '_blank' href='https://geulah.org.il/HaTanach/verse/?verse=126010'/> (11,9)</a> וְיֹואֵ֥ל בֶּן־זִכְרִ֖י פָּקִ֣יד עֲלֵיהֶ֑ם וִֽיהוּדָ֧ה בֶן־הַסְּנוּאָ֛ה עַל־הָעִ֖יר מִשְׁנֶֽה׃ ױ 
<a target = '_blank' href='https://geulah.org.il/HaTanach/verse/?verse=126020'/> (11,10)</a> מִן־הַכֹּֽהֲנִ֑ים יְדַֽעְיָ֥ה בֶן־יֹויָרִ֖יב יָכִֽין׃ 
<a target = '_blank' href='https://geulah.org.il/HaTanach/verse/?verse=126030'/> (11,11)</a> שְׂרָיָ֨ה בֶן־חִלְקִיָּ֜ה בֶּן־מְשֻׁלָּ֣ם בֶּן־צָדֹ֗וק בֶּן־מְרָיֹות֙ בֶּן־אֲחִיט֔וּב נְגִ֖ד בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=126040'/> (11,12)</a> וַֽאֲחֵיהֶ֗ם עֹשֵׂ֤י הַמְּלָאכָה֙ לַבַּ֔יִת שְׁמֹנֶ֥ה מֵאֹ֖ות עֶשְׂרִ֣ים וּשְׁנָ֑יִם וַֽ֠עֲדָיָה בֶּן־יְרֹחָ֤ם בֶּן־פְּלַלְיָה֙ בֶּן־אַמְצִ֣י בֶן־זְכַרְיָ֔ה בֶּן־פַּשְׁח֖וּר בֶּן־מַלְכִּיָּֽה׃ 
<a target = '_blank' href='https://geulah.org.il/HaTanach/verse/?verse=126050'/> (11,13)</a> וְאֶחָיו֨ רָאשִׁ֣ים לְאָבֹ֔ות מָאתַ֖יִם אַרְבָּעִ֣ים וּשְׁנָ֑יִם וַֽעֲמַשְׁסַ֧י בֶּן־עֲזַרְאֵ֛ל בֶּן־אַחְזַ֥י בֶּן־מְשִׁלֵּמֹ֖ות בֶּן־אִמֵּֽר׃ 
<a target = '_blank' href='https://geulah.org.il/HaTanach/verse/?verse=126060'/> (11,14)</a> וַֽאֲחֵיהֶם֨ גִּבֹּ֣רֵי חַ֔יִל מֵאָ֖ה עֶשְׂרִ֣ים וּשְׁמֹנָ֑ה וּפָקִ֣יד עֲלֵיהֶ֔ם זַבְדִּיאֵ֖ל בֶּן־הַגְּדֹולִֽים׃ ײ 
<a target = '_blank' href='https://geulah.org.il/HaTanach/verse/?verse=126070'/> (11,15)</a> וּמִן־הַֽלְוִיִּ֑ם שְׁמַעְיָ֧ה בֶן־חַשּׁ֛וּב בֶּן־עַזְרִיקָ֥ם בֶּן־חֲשַׁבְיָ֖ה בֶּן־בּוּנִּֽ֯י׃ 
<a target = '_blank' href='https://geulah.org.il/HaTanach/verse/?verse=126080'/> (11,16)</a> וְשַׁבְּתַ֨י וְיֹֽוזָבָ֜ד עַל־הַמְּלָאכָ֤ה הַחִֽיצֹנָה֙ לְבֵ֣ית הָֽאֱלֹהִ֔ים מֵֽרָאשֵׁ֖י הַֽלְוִיִּֽם׃ 
<a target = '_blank' href='https://geulah.org.il/HaTanach/verse/?verse=126090'/> (11,17)</a> וּמַתַּנְיָ֣ה בֶן־מִ֠יכָה בֶּן־זַבְדִּ֨י בֶן־אָסָ֜ף רֹ֗אשׁ הַתְּחִלָּה֙ יְהֹודֶ֣ה לַתְּפִלָּ֔ה וּבַקְבֻּקְיָ֖ה מִשְׁנֶ֣ה מֵֽאֶחָ֑יו וְעַבְדָּא֙ בֶּן־שַׁמּ֔וּעַ בֶּן־גָּלָ֖ל בֶּן־יְדיּ֯תֽוּן׃  
<a target = '_blank' href='https://geulah.org.il/HaTanach/verse/?verse=126100'/> (11,18)</a> כָּל־הַֽלְוִיִּם֙ בְּעִ֣יר הַקֹּ֔דֶשׁ מָאתַ֖יִם שְׁמֹנִ֥ים וְאַרְבָּעָֽה׃  
<a target = '_blank' href='https://geulah.org.il/HaTanach/verse/?verse=126110'/> (11,19)</a> וְהַשֹּֽׁועֲרִים֙ עַקּ֣וּב טַלְמֹ֔ון וַֽאֲחֵיהֶ֖ם הַשֹּֽׁמְרִ֣ים בַּשְּׁעָרִ֑ים מֵאָ֖ה שִׁבְעִ֥ים וּשְׁנָֽיִם׃ 
<a target = '_blank' href='https://geulah.org.il/HaTanach/verse/?verse=126120'/> (11,20)</a> וּשְׁאָ֨ר יִשְׂרָאֵ֜ל הַכֹּֽהֲנִ֤ים הַֽלְוִיִּם֙ בְּכָל־עָרֵ֣י יְהוּדָ֔ה אִ֖ישׁ בְּנַֽחֲלָתֹֽו׃ 
<a target = '_blank' href='https://geulah.org.il/HaTanach/verse/?verse=126130'/> (11,21)</a> וְהַנְּתִינִ֖ים יֽשְׁבִ֣ים בָּעֹ֑פֶל וְצִיחָ֥א וְגִשְׁפָּ֖א עַל־הַנְּתִינִֽים׃ 
<a target = '_blank' href='https://geulah.org.il/HaTanach/verse/?verse=126140'/> (11,22)</a> וּפְקִ֤יד הַֽלְוִיִּם֙ בִּיר֣וּשָׁלִַ֔ם עֻזִּ֤י בֶן־בָּנִי֙ בֶּן־חֲשַׁבְיָ֔ה בֶּן־מַתַּנְיָ֖ה בֶּן־מִיכָ֑א מִבְּנֵ֤י אָסָף֙ הַמְשֹׁ֣רְרִ֔ים לְנֶ֖גֶד מְלֶ֥אכֶת בֵּית־הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=126150'/> (11,23)</a> כִּֽי־מִצְוַ֥ת הַמֶּ֖לֶךְ עֲלֵיהֶ֑ם וַֽאֲמָנָ֥ה עַל־הַֽמְשֹֽׁרְרִ֖ים דְּבַר־יֹ֥ום בְּיֹומֹֽו׃ 
<a target = '_blank' href='https://geulah.org.il/HaTanach/verse/?verse=126160'/> (11,24)</a> וּפְתַֽחְיָ֨ה בֶּן־מְשֵֽׁיזַבְאֵ֜ל מִבְּנֵי־זֶ֤רַח בֶּן־יְהוּדָה֙ לְיַ֣ד הַמֶּ֔לֶךְ לְכָל־דָּבָ֖ר לָעָֽם׃ 
<a target = '_blank' href='https://geulah.org.il/HaTanach/verse/?verse=126170'/> (11,25)</a> וְאֶל־הַֽחֲצֵרִ֖ים בִּשְׂדֹתָ֑ם מִבְּנֵ֣י יְהוּדָ֗ה יָֽשְׁב֞וּ בְּקִרְיַ֤ת הָֽאַרְבַּע֙ וּבְנֹתֶ֔יהָ וּבְדִיבֹן֙ וּבְנֹתֶ֔יהָ וּבִֽיקַּבְצְאֵ֖ל וַֽחֲצֵרֶֽיהָ׃ 
<a target = '_blank' href='https://geulah.org.il/HaTanach/verse/?verse=126180'/> (11,26)</a> וּבְיֵשׁ֥וּעַ וּבְמֹֽלָדָ֖ה וּבְבֵ֥ית פָּֽלֶט׃ 
<a target = '_blank' href='https://geulah.org.il/HaTanach/verse/?verse=126190'/> (11,27)</a> וּבַֽחֲצַ֥ר שׁוּעָ֛ל וּבִבְאֵ֥ר שֶׁ֖בַע וּבְנֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=126200'/> (11,28)</a> וּבְצִקְלַ֥ג וּבִמְכֹנָ֖ה וּבִבְנֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=126210'/> (11,29)</a> וּבְעֵ֥ין רִמֹּ֛ון וּבְצָרְעָ֖ה וּבְיַרְמֽוּת׃ 
<a target = '_blank' href='https://geulah.org.il/HaTanach/verse/?verse=126220'/> (11,30)</a> זָנֹ֤חַ עֲדֻלָּם֙ וְחַצְרֵיהֶ֔ם לָכִישׁ֨ וּשְׂדֹתֶ֔יהָ עֲזֵקָ֖ה וּבְנֹתֶ֑יהָ וַיַּֽחֲנ֥וּ מִבְּאֵר־שֶׁ֖בַע עַד־גֵּ֥יא הִנֹּֽם׃ 
<a target = '_blank' href='https://geulah.org.il/HaTanach/verse/?verse=126230'/> (11,31)</a> וּבְנֵ֥י בִנְיָמִ֖ן מִגָּ֑בַע מִכְמָ֣שׂ וְעַיָּ֔ה וּבֵית־אֵ֖ל וּבְנֹתֶֽיהָ׃ 
<a target = '_blank' href='https://geulah.org.il/HaTanach/verse/?verse=126240'/> (11,32)</a> עֲנָתֹ֥ות נֹ֖ב עֲנַנְיָֽה׃ 
<a target = '_blank' href='https://geulah.org.il/HaTanach/verse/?verse=126250'/> (11,33)</a> חָצֹ֥ור ׀ רָמָ֖ה גִּתָּֽיִם׃ 
<a target = '_blank' href='https://geulah.org.il/HaTanach/verse/?verse=126260'/> (11,34)</a> חָדִ֥יד צְבֹעִ֖ים נְבַלָּֽט׃ 
<a target = '_blank' href='https://geulah.org.il/HaTanach/verse/?verse=126270'/> (11,35)</a> לֹ֥ד וְאֹונֹ֖ו גֵּ֥י הַֽחֲרָשִֽׁים׃ 
<a target = '_blank' href='https://geulah.org.il/HaTanach/verse/?verse=126280'/> (11,36)</a> וּמִן־הַלְ֨וִיִּ֔ם מַחְלְקֹ֥ות יְהוּדָ֖ה לְבִנְיָמִֽין׃ ײ 
<a target = '_blank' href='https://geulah.org.il/HaTanach/verse/?verse=126290'/> (12,1)</a> וְאֵ֙לֶּה֙ הַכֹּֽהֲנִ֣ים וְהַֽלְוִיִּ֔ם אֲשֶׁ֥ר עָל֛וּ עִם־זְרֻבָּבֶ֥ל בֶּן־שְׁאַלְתִּיאֵ֖ל וְיֵשׁ֑וּעַ שְׂרָיָ֥ה יִרְמְיָ֖ה עֶזְרָֽא׃ 
<a target = '_blank' href='https://geulah.org.il/HaTanach/verse/?verse=126300'/> (12,2)</a> אֲמַרְיָ֥ה מַלּ֖וּךְ חַטּֽוּשׁ׃ 
<a target = '_blank' href='https://geulah.org.il/HaTanach/verse/?verse=126310'/> (12,3)</a> שְׁכַנְיָ֥ה רְחֻ֖ם מְרֵמֹֽת׃ 
<a target = '_blank' href='https://geulah.org.il/HaTanach/verse/?verse=126320'/> (12,4)</a> עִדֹּ֥וא גִנְּתֹ֖וי אֲבִיָּֽה׃ 
<a target = '_blank' href='https://geulah.org.il/HaTanach/verse/?verse=126330'/> (12,5)</a> מִיָּמִ֥ין מַֽעַדְיָ֖ה בִּלְגָּֽה׃ 
<a target = '_blank' href='https://geulah.org.il/HaTanach/verse/?verse=126340'/> (12,6)</a> שְׁמַֽעְיָ֥ה וְיֹֽויָרִ֖יב יְדַֽעְיָֽה׃ 
<a target = '_blank' href='https://geulah.org.il/HaTanach/verse/?verse=126350'/> (12,7)</a> סַלּ֣וּ עָמֹ֔וק חִלְקִיָּ֖ה יְדַעְיָ֑ה אֵ֣לֶּה רָאשֵׁ֧י הַכֹּֽהֲנִ֛ים וַֽאֲחֵיהֶ֖ם בִּימֵ֥י יֵשֽׁוּעַ׃ ױ 
<a target = '_blank' href='https://geulah.org.il/HaTanach/verse/?verse=126360'/> (12,8)</a> וְהַֽלְוִיִּ֗ם יֵשׁ֧וּעַ בִּנּ֛וּי קַדְמִיאֵ֥ל שֵֽׁרֵבְיָ֖ה יְהוּדָ֣ה מַתַּנְיָ֑ה עַל־הֻיְּדֹ֖ות ה֥וּא וְאֶחָֽיו׃ 
<a target = '_blank' href='https://geulah.org.il/HaTanach/verse/?verse=126370'/> (12,9)</a> וּבַקְבֻּקְיָ֨ה וְעֻנִּ֧ו֯ אֲחֵיהֶ֛ם לְנֶגְדָּ֖ם לְמִשְׁמָרֹֽות׃ 
<a target = '_blank' href='https://geulah.org.il/HaTanach/verse/?verse=126380'/> (12,10)</a> וְיֵשׁ֖וּעַ הֹולִ֣יד אֶת־יֹֽויָקִ֑ים וְיֹֽויָקִים֙ הֹולִ֣יד אֶת־אֶלְיָשִׁ֔יב וְאֶלְיָשִׁ֔יב הֹולִ֥֯יד אֶת־יֹֽויָדָֽע׃ 
<a target = '_blank' href='https://geulah.org.il/HaTanach/verse/?verse=126390'/> (12,11)</a> וְיֹֽויָדָ֖ע הֹולִ֣יד אֶת־יֹֽונָתָ֔ן וְיֹֽונָתָ֖ן הֹולִ֥יד אֶת־יַדּֽוּעַ׃ 
<a target = '_blank' href='https://geulah.org.il/HaTanach/verse/?verse=126400'/> (12,12)</a> וּבִימֵי֙ יֹֽויָקִ֔ים הָי֥וּ כֹֽהֲנִ֖ים רָאשֵׁ֣י הָֽאָבֹ֑ות לִשְׂרָיָ֣ה מְרָיָ֔ה לְיִרְמְיָ֖ה חֲנַנְיָֽה׃ 
<a target = '_blank' href='https://geulah.org.il/HaTanach/verse/?verse=126410'/> (12,13)</a> לְעֶזְרָ֣א מְשֻׁלָּ֔ם לַֽאֲמַרְיָ֖ה יְהֹֽוחָנָֽן׃ 
<a target = '_blank' href='https://geulah.org.il/HaTanach/verse/?verse=126420'/> (12,14)</a> לִמְלִו֯כיּ֙ יֹ֣ונָתָ֔ן לִשְׁבַנְיָ֖ה יֹוסֵֽף׃ 
<a target = '_blank' href='https://geulah.org.il/HaTanach/verse/?verse=126430'/> (12,15)</a> לְחָרִ֣ם עַדְנָ֔א לִמְרָיֹ֖ות חֶלְקָֽי׃ 
<a target = '_blank' href='https://geulah.org.il/HaTanach/verse/?verse=126440'/> (12,16)</a> לְעִדֹּ֥יא֯ זְכַרְיָ֖ה לְגִנְּתֹ֥ון מְשֻׁלָּֽם׃ 
<a target = '_blank' href='https://geulah.org.il/HaTanach/verse/?verse=126450'/> (12,17)</a> לַֽאֲבִיָּ֖ה זִכְרִ֑י לְמִ֨נְיָמִ֔ין לְמֹֽועַדְיָ֖ה פִּלְטָֽי׃ 
<a target = '_blank' href='https://geulah.org.il/HaTanach/verse/?verse=126460'/> (12,18)</a> לְבִלְגָּ֣ה שַׁמּ֔וּעַ לִשְׁמַעְיָ֖ה יְהֹֽונָתָֽן׃ 
<a target = '_blank' href='https://geulah.org.il/HaTanach/verse/?verse=126470'/> (12,19)</a> וּלְיֹֽויָרִ֣יב מַתְּנַ֔י לִֽידַעְיָ֖ה עֻזִּֽי׃ 
<a target = '_blank' href='https://geulah.org.il/HaTanach/verse/?verse=126480'/> (12,20)</a> לְסַלַּ֥י קַלָּ֖י לְעָמֹ֥וק עֵֽבֶר׃ 
<a target = '_blank' href='https://geulah.org.il/HaTanach/verse/?verse=126490'/> (12,21)</a> לְחִלְקִיָּ֣ה חֲשַׁבְיָ֔ה לִֽידַעְיָ֖ה נְתַנְאֵֽל׃ 
<a target = '_blank' href='https://geulah.org.il/HaTanach/verse/?verse=126500'/> (12,22)</a> הַֽלְוִיִּם֩ בִּימֵ֨י אֶלְיָשִׁ֜יב יֹֽויָדָ֤ע וְיֹֽוחָנָן֙ וְיַדּ֔וּעַ כְּתוּבִ֖ים רָאשֵׁ֣י אָבֹ֑ות וְהַכֹּ֣הֲנִ֔ים עַל־מַלְכ֖וּת דָּֽרְיָ֥וֶשׁ הַפָּֽרְסִֽי׃ ױ 
<a target = '_blank' href='https://geulah.org.il/HaTanach/verse/?verse=126510'/> (12,23)</a> בְּנֵ֤י לֵוִי֙ רָאשֵׁ֣י הָֽאָבֹ֔ות כְּתוּבִ֕ים עַל־סֵ֖פֶר דִּבְרֵ֣י הַיָּמִ֑ים וְעַד־יְמֵ֖י יֹֽוחָנָ֥ן בֶּן־אֶלְיָשִֽׁיב׃ 
<a target = '_blank' href='https://geulah.org.il/HaTanach/verse/?verse=126520'/> (12,24)</a> וְרָאשֵׁ֣י הַֽ֠לְוִיִּם חֲשַׁבְיָ֨ה שֵֽׁרֵבְיָ֜ה וְיֵשׁ֤וּעַ בֶּן־קַדְמִיאֵל֨ וַֽאֲחֵיהֶ֣ם לְנֶגְדָּ֔ם לְהַלֵּ֣ל לְהֹודֹ֔ות בְּמִצְוַ֖ת דָּוִ֣יד אִישׁ־הָֽאֱלֹהִ֑ים מִשְׁמָ֖ר לְעֻמַּ֥ת מִשְׁמָֽר׃ 
<a target = '_blank' href='https://geulah.org.il/HaTanach/verse/?verse=126530'/> (12,25)</a> מַתַּנְיָ֧ה וּבַקְבֻּקְיָ֛ה עֹֽבַדְיָ֥ה מְשֻׁלָּ֖ם טַלְמֹ֣ון עַקּ֑וּב שֹֽׁמְרִ֤ים שֹֽׁועֲרִים֙ מִשְׁמָ֔ר בַּֽאֲסֻפֵּ֖י הַשְּׁעָרִֽים׃ 
<a target = '_blank' href='https://geulah.org.il/HaTanach/verse/?verse=126540'/> (12,26)</a> אֵ֕לֶּה בִּימֵ֛י יֹויָקִ֥ים בֶּן־יֵשׁ֖וּעַ בֶּן־יֹֽוצָדָ֑ק וּבִימֵי֙ נְחֶמְיָ֣ה הַפֶּחָ֔ה וְעֶזְרָ֥א הַכֹּהֵ֖ן הַסֹּופֵֽר׃ ױ 
<a target = '_blank' href='https://geulah.org.il/HaTanach/verse/?verse=126550'/> (12,27)</a> וּבַֽחֲנֻכַּ֞ת חֹומַ֣ת יְרֽוּשָׁלִַ֗ם בִּקְשׁ֤וּ אֶת־הַֽלְוִיִּם֙ מִכָּל־מְקֹ֣ומֹתָ֔ם לַֽהֲבִיאָ֖ם לִירֽוּשָׁלִָ֑ם לַֽעֲשׂ֨ת חֲנֻכָּ֤ה וְשִׂמְחָה֙ וּבְתֹודֹ֣ות וּבְשִׁ֔יר מְצִלְתַּ֖יִם נְבָלִ֥ים וּבְכִנֹּרֹֽות׃ 
<a target = '_blank' href='https://geulah.org.il/HaTanach/verse/?verse=126560'/> (12,28)</a> וַיֵּאָ֣סְפ֔וּ בְּנֵ֖י הַֽמְשֹֽׁרְרִ֑ים וּמִן־הַכִּכָּר֨ סְבִיבֹ֣ות יְרֽוּשָׁלִַ֔ם וּמִן־חַצְרֵ֖י נְטֹֽפָתִֽי׃ 
<a target = '_blank' href='https://geulah.org.il/HaTanach/verse/?verse=126570'/> (12,29)</a> וּמִבֵּית֙ הַגִּלְגָּ֔ל וּמִשְּׂדֹ֥ות גֶּ֖בַע וְעַזְמָ֑וֶת כִּ֣י חֲצֵרִ֗ים בָּנ֤וּ לָהֶם֙ הַֽמְשֹׁ֣רֲרִ֔ים סְבִיבֹ֖ות יְרֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=126580'/> (12,30)</a> וַיִּטָּ֯הֲר֔וּ הַכֹּֽהֲנִ֖ים וְהַֽלְוִיִּ֑ם וַיְטַֽהֲרוּ֙ אֶת־הָעָ֔ם וְאֶת־הַשְּׁעָרִ֖ים וְאֶֽת־הַֽחֹומָֽה׃ 
<a target = '_blank' href='https://geulah.org.il/HaTanach/verse/?verse=126590'/> (12,31)</a> וָאַֽעֲלֶה֙ אֶת־שָׂרֵ֣י יְהוּדָ֔ה מֵעַ֖ל לַֽחֹומָ֑ה וָאַֽעֲמִ֡ידָה שְׁתֵּ֣י תֹודֹת֩ גְּדֹולֹ֨ת וְתַֽהֲלֻכֹ֤ת לַיָּמִין֙ מֵעַ֣ל לַֽחֹומָ֔ה לְשַׁ֖עַר הָֽאַשְׁפֹּֽת׃ 
<a target = '_blank' href='https://geulah.org.il/HaTanach/verse/?verse=126600'/> (12,32)</a> וַיֵּ֤לֶךְ אַֽחֲרֵיהֶם֙ הֹֽושַׁ֣עְיָ֔ה וַֽחֲצִ֖י שָׂרֵ֥י יְהוּדָֽה׃ 
<a target = '_blank' href='https://geulah.org.il/HaTanach/verse/?verse=126610'/> (12,33)</a> וַֽעֲזַרְיָ֥ה עֶזְרָ֖א וּמְשֻׁלָּֽם׃ 
<a target = '_blank' href='https://geulah.org.il/HaTanach/verse/?verse=126620'/> (12,34)</a> יְהוּדָה֙ וּבִנְיָמִ֔ן וּשְׁמַֽעְיָ֖ה וְיִרְמְיָֽה׃ ױ 
<a target = '_blank' href='https://geulah.org.il/HaTanach/verse/?verse=126630'/> (12,35)</a> וּמִבְּנֵ֥י הַכֹּֽהֲנִ֖ים בַּֽחֲצֹֽצְרֹ֑ות זְכַרְיָ֙ה בֶן־יֹֽונָתָ֜ן בֶּן־שְׁמַעְיָ֤ה בֶּן־מַתַּנְיָה֙ בֶּן־מִ֣יכָיָ֔ה בֶּן־זַכּ֖וּר בֶּן־אָסָֽף׃ 
<a target = '_blank' href='https://geulah.org.il/HaTanach/verse/?verse=126640'/> (12,36)</a> וְאֶחָ֡יו שְֽׁמַעְיָ֡ה וַֽעֲזַרְאֵ֡ל מִֽלֲלַ֡י גִּֽלֲלַ֡י מָעַ֞י נְתַנְאֵ֤ל וִֽיהוּדָה֙ חֲנָ֔נִי בִּכְלֵי־שִׁ֥יר דָּוִ֖יד אִ֣ישׁ הָֽאֱלֹהִ֑ים וְעֶזְרָ֥א הַסֹּופֵ֖ר לִפְנֵיהֶֽם׃ 
<a target = '_blank' href='https://geulah.org.il/HaTanach/verse/?verse=126650'/> (12,37)</a> וְעַל֩ שַׁעַ֨ר הָעַ֜יִן וְנֶגְדָּ֗ם עָלוּ֙ עַל־מַֽעֲלֹות֙ עִ֣יר דָּוִ֔יד בַּמַֽעֲלֶ֖ה לַֽחֹומָ֑ה מֵעַל֨ לְבֵ֣ית דָּוִ֔יד וְעַ֛ד שַׁ֥עַר הַמַּ֖יִם מִזְרָֽח׃ 
<a target = '_blank' href='https://geulah.org.il/HaTanach/verse/?verse=126660'/> (12,38)</a> וְהַתֹּודָ֧ה הַשֵּׁנִ֛ית הַֽהֹולֶ֥כֶת לְמֹ֖וא֯ל וַֽאֲנִ֣י אַֽחֲרֶ֑יהָ וַֽחֲצִ֨י הָעָ֜ם מֵעַ֣ל לְהַֽחֹומָ֗ה מֵעַל֨ לְמִגְדַּ֣ל הַתַּנּוּרִ֔ים וְעַ֖ד הַֽחֹומָ֥ה הָֽרְחָבָֽה׃ 
<a target = '_blank' href='https://geulah.org.il/HaTanach/verse/?verse=126670'/> (12,39)</a> וּמֵעַ֣ל לְשַֽׁעַר־אֶ֠פְרַיִם וְעַל־שַׁ֨עַר הַֽיְשָׁנָ֜ה וְעַל־שַׁ֣עַר הַדָּגִ֗ים וּמִגְדַּ֤ל חֲנַנְאֵל֨ וּמִגְדַּ֣ל הַמֵּאָ֔ה וְעַ֖ד שַׁ֣עַר הַצֹּ֑אן וְעָ֣מְד֔וּ בְּשַׁ֖עַר הַמַּטָּרָֽה׃ 
<a target = '_blank' href='https://geulah.org.il/HaTanach/verse/?verse=126680'/> (12,40)</a> וַתַּֽעֲמֹ֛דְנָה שְׁתֵּ֥י הַתֹּודֹ֖ת בְּבֵ֣ית הָֽאֱלֹהִ֑ים וַֽאֲנִ֕י וַֽחֲצִ֥י הַסְּגָנִ֖ים עִמִּֽי׃ 
<a target = '_blank' href='https://geulah.org.il/HaTanach/verse/?verse=126690'/> (12,41)</a> וְהַכֹּהֲנִ֡ים אֶלְיָקִ֡ים מַעֲשֵׂיָ֡ה מִ֠נְיָמִין מִֽיכָיָ֧ה אֶלְיֹֽועֵינַ֛י זְכַרְיָ֥ה חֲנַנְיָ֖ה בַּֽחֲצֹצְרֹֽות׃ 
<a target = '_blank' href='https://geulah.org.il/HaTanach/verse/?verse=126700'/> (12,42)</a> וּמַֽעֲשֵׂיָ֨ה וּשְׁמַעְיָ֜ה וְאֶלְעָזָ֧ר וְעֻזִּ֛י וִיהֹֽוחָנָ֥ן וּמַלְכִּיָּ֖ה וְעֵילָ֣ם וָעָ֑זֶר וַיַּשְׁמִ֨יעוּ֙ הַֽמְשֹׁ֣רְרִ֔ים וְיִזְרַחְיָ֖ה הַפָּקִֽיד׃ 
<a target = '_blank' href='https://geulah.org.il/HaTanach/verse/?verse=126710'/> (12,43)</a> וַיִּזְבְּח֣וּ בַיֹּ֣ום הַ֠הוּא זְבָחִ֨ים גְּדֹולִ֜ים וַיִּשְׂמָ֗חוּ כִּ֤י הָֽאֱלֹהִים֙ שִׂמְּחָם֙ שִׂמְחָ֣ה גְדֹולָ֔ה וְגַ֧ם הַנָּשִׁ֛ים וְהַיְלָדִ֖ים שָׂמֵ֑חוּ וַתִּשָּׁמַ֛ע שִׂמְחַ֥ת יְרֽוּשָׁלִַ֖ם עַ֯ד־מֵֽרָחֹֽוק׃ 
<a target = '_blank' href='https://geulah.org.il/HaTanach/verse/?verse=126720'/> (12,44)</a> וַיִּפָּֽקְד֣וּ בַיֹּום֩ הַה֨וּא אֲנָשִׁ֜ים עַל־הַנְּשָׁכֹ֗ות לָאֹ֨וצָ֯רֹ֥ות לַתְּרוּמֹות֮ לָֽרֵאשִׁ֣ית וְלַמַּֽעַשְׂרֹות֒ לִכְנֹ֨וס בָּהֶ֜ם לִשְׂדֵ֤י הֶֽעָרִים֙ מְנָאֹ֣ות הַתֹּורָ֔ה לַכֹּֽהֲנִ֖ים וְלַֽלְוִיִּ֑ם כִּ֚י שִׂמְחַ֣ת יְהוּדָ֔ה עַל־הַכֹּֽהֲנִ֥ים וְעַל־הַֽלְוִיִּ֖ם הָעֹֽמְדִֽים׃ 
<a target = '_blank' href='https://geulah.org.il/HaTanach/verse/?verse=126730'/> (12,45)</a> וַיִּשְׁמְר֞וּ מִשְׁמֶ֤רֶת אֱלֹֽהֵיהֶם֙ וּמִשְׁמֶ֣רֶת הַטָּֽהֳרָ֗ה וְהַֽמְשֹֽׁרְרִ֖ים וְהַשֹּֽׁעֲרִ֑ים כְּמִצְוַ֥ת דָּוִ֖יד שְׁלֹמֹ֥ה בְנֹֽו׃ 
<a target = '_blank' href='https://geulah.org.il/HaTanach/verse/?verse=126740'/> (12,46)</a> כִּֽי־בִימֵ֥י דָוִ֛יד וְאָסָ֖ף מִקֶּ֑דֶם רָאשֵׁ֙ הַֽמְשֹֽׁרְרִ֔ים וְשִׁיר־תְּהִלָּ֥ה וְהֹודֹ֖ות לֵֽאלֹהִֽים׃ 
<a target = '_blank' href='https://geulah.org.il/HaTanach/verse/?verse=126750'/> (12,47)</a> וְכָל־יִשְׂרָאֵל֩ בִּימֵ֨י זְרֻבָּבֶ֜ל וּבִימֵ֣י נְחֶמְיָ֗ה נֹֽתְנִ֛ים מְנָיֹ֛ות הַמְשֹֽׁרְרִ֥ים וְהַשֹּֽׁעֲרִ֖ים דְּבַר־יֹ֣ום בְּיֹומֹ֑ו וּמַקְדִּשִׁים֙ לַֽלְוִיִּ֔ם וְהַ֨לְוִיִּ֔ם מַקְדִּשִׁ֖ים לִבְנֵ֥י אַֽהֲרֹֽן׃ ײ 
<a target = '_blank' href='https://geulah.org.il/HaTanach/verse/?verse=126760'/> (13,1)</a> בַּיֹּ֣ום הַה֗וּא נִקְרָ֛א בְּסֵ֥פֶר משֶׁ֖ה בְּאָזְנֵ֣י הָעָ֑ם וְנִמְצָא֙ כָּת֣וּב בֹּ֔ו אֲ֠שֶׁר לֹֽא־יָבֹ֨וא עַמֹּנִ֧י וּמֹֽואָבִ֛י בִּקְהַ֥ל הָֽאֱלֹהִ֖ים עַד־עֹולָֽם׃ 
<a target = '_blank' href='https://geulah.org.il/HaTanach/verse/?verse=126770'/> (13,2)</a> כִּ֣י לֹ֧א קִדְּמ֛וּ אֶת־בְּנֵ֥י יִשְׂרָאֵ֖ל בַּלֶּ֣חֶם וּבַמָּ֑יִם וַיִּשְׂכֹּ֨ר עָלָ֤יו אֶת־בִּלְעָם֙ לְקַֽלְלֹ֔ו וַיַּֽהֲפֹ֧ךְ אֱלֹהֵ֛ינוּ הַ֯קְּלָלָ֖ה לִבְרָכָֽה׃ 
<a target = '_blank' href='https://geulah.org.il/HaTanach/verse/?verse=126780'/> (13,3)</a> וַיְהִ֖י כְּשָׁמְעָ֣ם אֶת־הַתֹּורָ֑ה וַיַּבְדִּ֥ילוּ כָל־עֵ֖רֶב מִיִּשְׂרָאֵֽל׃ 
<a target = '_blank' href='https://geulah.org.il/HaTanach/verse/?verse=126790'/> (13,4)</a> וְלִפְנֵ֣י מִזֶּ֔ה אֶלְיָשִׁיב֙ הַכֹּהֵ֔ן נָת֖וּן בְּלִשְׁכַּ֣ת בֵּית־אֱלֹהֵ֑ינוּ קָרֹ֖וב לְטֹֽובִיָּֽה׃ 
<a target = '_blank' href='https://geulah.org.il/HaTanach/verse/?verse=126800'/> (13,5)</a> וַיַּ֨עַשׂ לֹ֜ו לִשְׁכָּ֣ה גְדֹולָ֗ה וְשָׁ֣ם הָי֪וּ לְפָנִ֟ים נֹ֠תְנִים אֶת־הַמִּנְחָ֨ה הַלְּבֹונָ֜ה וְהַכֵּלִ֗ים וּמַעְשַׂ֤ר הַדָּגָן֙ הַתִּירֹ֣ושׁ וְהַיִּצְהָ֔ר מִצְוַת֙ הַֽלְוִיִּ֔ם וְהַֽמְשֹֽׁרְרִ֖ים וְהַשֹּֽׁועֲרִ֑ים וּתְרוּמַ֖ת הַכֹּֽהֲנִֽים׃ 
<a target = '_blank' href='https://geulah.org.il/HaTanach/verse/?verse=126810'/> (13,6)</a> וּבְכָל־זֶ֕ה לֹ֥א הָיִ֖יתִי בִּירֽוּשָׁלִָ֑ם כִּ֡י בִּשְׁנַת֩ שְׁלשִׁ֨ים וּשְׁתַּ֜יִם לְאַרְתַּחְשַׁ֤סְתְּא מֶֽלֶךְ־בָּבֶל֨ בָּ֣אתִי אֶל־הַמֶּ֔לֶךְ וּלְקֵ֥ץ יָמִ֖ים נִשְׁאַ֥לְתִּי מִן־הַמֶּֽלֶךְ׃ 
<a target = '_blank' href='https://geulah.org.il/HaTanach/verse/?verse=126820'/> (13,7)</a> וָֽאָבֹ֖וא לִירֽוּשָׁלִָ֑ם וָֽאָבִ֣ינָה בָֽרָעָ֗ה אֲשֶׁ֨ר עָשָׂ֤ה אֶלְיָשִׁיב֙ לְטֹ֣ובִיָּ֔ה לַֽעֲשֹׂ֥ות לֹו֙ נִשְׁכָּ֔ה בְּחַצְרֵ֖י בֵּ֥ית הָֽאֱלֹהִֽים׃ 
<a target = '_blank' href='https://geulah.org.il/HaTanach/verse/?verse=126830'/> (13,8)</a> וַיֵּ֥רַע לִ֖י מְאֹ֑ד וָאַשְׁלִ֜יכָה אֶת־כָּל־כְּלֵ֧י בֵית־טֹֽובִיָּ֛ה הַח֖וּץ מִן־הַלִּשְׁכָּֽה׃ 
<a target = '_blank' href='https://geulah.org.il/HaTanach/verse/?verse=126840'/> (13,9)</a> וָאֹ֣מְרָ֔ה וַֽיְטַֽהֲר֖וּ הַלְּשָׁכֹ֑ות וָֽאָשִׁ֣יבָה שָּׁ֗ם כְּלֵי֙ בֵּ֣ית הָֽאֱלֹהִ֔ים אֶת־הַמִּנְחָ֖ה וְהַלְּבֹנָֽה׃ 
<a target = '_blank' href='https://geulah.org.il/HaTanach/verse/?verse=126850'/> (13,10)</a> וָאֵ֣דְעָ֔ה כִּֽי־מְנָיֹ֥ות הַֽלְוִיִּ֖ם לֹ֣א נִתָּ֑נָה וַיִּבְרְח֧וּ אִישׁ־לְשָׂדֵ֛הוּ הַֽלְוִיִּ֥ם וְהַֽמְשֹֽׁרְרִ֖ים עֹשֵׂ֥י הַֽמְּלָאכָֽה׃ 
<a target = '_blank' href='https://geulah.org.il/HaTanach/verse/?verse=126860'/> (13,11)</a> וָֽאָרִ֨יבָה֙ אֶת־הַסְּגָנִ֔ים וָאֹ֣מְרָ֔ה מַדּ֖וּעַ נֶעֱזַ֣ב בֵּית־הָֽאֱלֹהִ֑ים וָֽאֶ֨קְבְּצֵ֔ם וָֽאַעֲמִדֵ֖ם עַל־עָמְדָֽם׃ 
<a target = '_blank' href='https://geulah.org.il/HaTanach/verse/?verse=126870'/> (13,12)</a> וְכָל־יְהוּדָ֗ה הֵבִ֜יאוּ מַעְשַׂ֧ר הַדָּגָ֛ן וְהַתִּירֹ֥ושׁ וְהַיִּצְהָ֖ר לָאֹֽוצָרֹֽות׃ 
<a target = '_blank' href='https://geulah.org.il/HaTanach/verse/?verse=126880'/> (13,13)</a> וָאֹֽוצְרָ֣ה עַל־אֹ֠וצָרֹות שֶׁלֶמְיָ֨ה הַכֹּהֵ֜ן וְצָדֹ֣וק הַסֹּופֵ֗ר וּפְדָיָה֙ מִן־הַֽלְוִיִּ֔ם וְעַל־יָדָ֔ם חָנָ֥ן בֶּן־זַכּ֖וּר בֶּן־מַתַּנְיָ֑ה כִּ֤י נֶֽאֱמָנִים֙ נֶחְשָׁ֔בוּ וַֽעֲלֵיהֶ֖ם לַֽחֲלֹ֥ק לַֽאֲחֵיהֶֽם׃ ײ 
<a target = '_blank' href='https://geulah.org.il/HaTanach/verse/?verse=126890'/> (13,14)</a> זָכְרָה־לִּ֥י אֱלֹהַ֖י עַל־זֹ֑את וְאַל־תֶּ֣מַח חֲסָדַ֔י אֲשֶׁ֥ר עָשִׂ֛יתִי בְּבֵ֥ית אֱלֹהַ֖י וּבְמִשְׁמָרָֽיו׃ 
<a target = '_blank' href='https://geulah.org.il/HaTanach/verse/?verse=126900'/> (13,15)</a> בַּיָּמִ֣ים הָהֵ֡מָּה רָאִ֣יתִי בִֽיהוּדָ֣ה ׀ דֹּֽרְכִ֣ים גִּתֹּ֣ות ׀ בַּשַּׁבָּ֡ת וּמְבִיאִ֣ים הָֽעֲרֵמֹ֣ות וְעֹֽמְסִ֪ים עַל־הַֽחֲמֹרִ֟ים וְאַף־יַ֜יִן עֲנָבִ֤ים וּתְאֵנִים֙ וְכָל־מַשָּׂ֔א וּמְבִיאִ֥ים יְרֽוּשָׁלִַ֖ם בְּיֹ֣ום הַשַּׁבָּ֑ת וָאָעִ֕יד בְּיֹ֖ום מִכְרָ֥ם צָֽיִד׃ 
<a target = '_blank' href='https://geulah.org.il/HaTanach/verse/?verse=126910'/> (13,16)</a> וְהַצּרִים֙ יָ֣שְׁבוּ בָ֔הּ מְבִיאִ֥ים דָּ֖א֯ג וְכָל־מֶ֑כֶר וּמֹֽכְרִ֧ים בַּשַּׁבָּ֛ת לִבְנֵ֥י יְהוּדָ֖ה וּבִירֽוּשָׁלִָֽם׃ 
<a target = '_blank' href='https://geulah.org.il/HaTanach/verse/?verse=126920'/> (13,17)</a> וָֽאָרִ֕יבָה אֵ֖ת חֹרֵ֣י יְהוּדָ֑ה וָאֹֽמְרָ֣ה לָהֶ֗ם מָֽה־הַדָּבָ֨ר הָרָ֤ע הַזֶּה֙ אֲשֶׁר־אַתֶּ֣ם עֹשִׂ֔ים וּמְחַלְּלִ֖ים אֶת־יֹ֥ום הַשַּׁבָּֽת׃ 
<a target = '_blank' href='https://geulah.org.il/HaTanach/verse/?verse=126930'/> (13,18)</a> הֲלֹ֨וא כֹ֤ה עָשׂוּ֙ אֲבֹֽתֵיכֶ֔ם וַיָּבֵ֨א אֱלֹהֵ֜ינוּ עָלֵ֗ינוּ אֵ֚ת כָּל־הָֽרָעָ֣ה הַזֹּ֔את וְעַ֖ל הָעִ֣יר הַזֹּ֑את וְאַתֶּ֞ם מֹֽוסִיפִ֤ים חָרֹון֙ עַל־יִשְׂרָאֵ֔ל לְחַלֵּ֖ל אֶת־הַשַּׁבָּֽת׃  
<a target = '_blank' href='https://geulah.org.il/HaTanach/verse/?verse=126940'/> (13,19)</a> וַיְהִ֡י כַּֽאֲשֶׁ֣ר צָֽלֲלוּ֩ שַֽׁעֲרֵ֨י יְרֽוּשָׁלִַ֜ם לִפְנֵ֣י הַשַּׁבָּ֗ת וָאֹֽמְרָה֙ וַיִּסָּֽגְר֣וּ הַדְּלָתֹ֔ות וָאֹ֣מְרָ֔ה אֲשֶׁר֙ לֹ֣א יִפְתָּח֔וּם עַ֖ד אַחַ֣ר הַשַּׁבָּ֑ת וּמִנְּעָרַ֗י הֶֽעֱמַ֨דְתִּי֙ עַל־הַשְּׁעָרִ֔ים לֹֽא־יָבֹ֥וא מַשָּׂ֖א בְּיֹ֥ום הַשַּׁבָּֽת׃ 
<a target = '_blank' href='https://geulah.org.il/HaTanach/verse/?verse=126950'/> (13,20)</a> וַיָּלִ֨ינוּ הָרֹֽכְלִ֜ים וּמֹֽכְרֵ֧י כָל־מִמְכָּ֛ר מִח֥וּץ לִירֽוּשָׁלִָ֖ם פַּ֥עַם וּשְׁתָּֽיִם׃ 
<a target = '_blank' href='https://geulah.org.il/HaTanach/verse/?verse=126960'/> (13,21)</a> וָֽאָעִ֣ידָה בָהֶ֗ם וָאֹֽמְרָ֤ה אֲלֵיהֶ֨ם מַדּ֜וּעַ אַתֶּ֤ם לֵנִים֙ נֶ֣גֶד הַֽחֹומָ֔ה אִם־תִּשְׁנ֕וּ יָ֖ד אֶשְׁלַ֣ח בָּכֶ֑ם מִן־הָעֵ֣ת הַהִ֔יא לֹא־בָ֖אוּ בַּשַּׁבָּֽת׃ ױ 
<a target = '_blank' href='https://geulah.org.il/HaTanach/verse/?verse=126970'/> (13,22)</a> וָאֹֽמְרָ֣ה לַלְוִיִּ֗ם אֲשֶׁ֨ר יִֽהְי֤וּ מִֽטַּהֲרִים֙ וּבָאִ֔ים שֹֽׁמְרִ֣ים הַשְּׁעָרִ֔ים לְקַדֵּ֖שׁ אֶת־יֹ֣ום הַשַּׁבָּ֑ת גַּם־זֹאת֙ זָכְרָה־לִּ֣י אֱלֹהַ֔י וְח֥וּסָה עָלַ֖י כְּרֹ֥ב חַסְדֶּֽךָ׃ 
<a target = '_blank' href='https://geulah.org.il/HaTanach/verse/?verse=126980'/> (13,23)</a> גַּ֣ם ׀ בַּיָּמִ֣ים הָהֵ֗ם רָאִ֤יתִי אֶת־הַיְּהוּדִים֙ השִׁ֤יבוּ נָשִׁים֙ אַשְׁדֳּו֯דִיֹּ֔ות עַמֳּו֯נִיֹּ֖ות מֹֽואֲבִיֹּֽות׃ 
<a target = '_blank' href='https://geulah.org.il/HaTanach/verse/?verse=126990'/> (13,24)</a> וּבְנֵיהֶ֗ם חֲצִי֙ מְדַבֵּ֣ר אַשְׁדֹּודִ֔ית וְאֵינָ֥ם מַכִּירִ֖ים לְדַבֵּ֣ר יְהוּדִ֑ית וְכִלְשֹׁ֖ון עַ֥ם וָעָֽם׃ 
<a target = '_blank' href='https://geulah.org.il/HaTanach/verse/?verse=127000'/> (13,25)</a> וָאָרִ֤יב עִמָּם֙ וָֽאֲקַלְלֵ֔ם וָֽאַכֶּ֥ה מֵהֶ֛ם אֲנָשִׁ֖ים וָֽאֶמְרְטֵ֑ם וָאַשְׁבִּיעֵ֣ם בֵּֽאלֹהִ֗ים אִם־תִּתְּנ֤וּ בְנֹֽתֵיכֶם֙ לִבְנֵיהֶ֔ם וְאִם־תִּשְׂאוּ֙ מִבְּנֹ֣תֵיהֶ֔ם לִבְנֵיכֶ֖ם וְלָכֶֽם׃ 
<a target = '_blank' href='https://geulah.org.il/HaTanach/verse/?verse=127010'/> (13,26)</a> הֲלֹ֣וא עַל־אֵ֣לֶּה חָטָֽא־שְׁלֹמֹ֣ה מֶֽלֶךְ־יִשְׂרָאֵ֡ל וּבַגֹּויִ֣ם הָֽרַבִּים֩ לֹֽא־הָיָ֨ה מֶ֜לֶךְ כָּמֹ֗הוּ וְאָה֤וּב לֵֽאלֹהָיו֙ הָיָ֔ה וַיִּתְּנֵ֣הוּ אֱלֹהִ֔ים מֶ֖לֶךְ עַל־כָּל־יִשְׂרָאֵ֑ל גַּם־אֹותֹ֣ו הֶֽחֱטִ֔יאוּ הַנָּשִׁ֖ים הַנָּכְרִיֹּֽות׃ 
<a target = '_blank' href='https://geulah.org.il/HaTanach/verse/?verse=127020'/> (13,27)</a> וְלָכֶ֣ם הֲנִשְׁמַ֗ע לַֽעֲשׂת֙ אֵ֣ת כָּל־הָֽרָעָ֤ה הַגְּדֹולָה֙ הַזֹּ֔את לִמְעֹ֖ל בֵּֽאלֹהֵ֑ינוּ לְהשִׁ֖יב נָשִׁ֥ים נָכְרִיֹּֽות׃ 
<a target = '_blank' href='https://geulah.org.il/HaTanach/verse/?verse=127030'/> (13,28)</a> וּמִבְּנֵ֨י יֹֽויָדָ֤ע בֶּן־אֶלְיָשִׁיב֙ הַכֹּהֵ֣ן הַגָּדֹ֔ול חָתָ֖ן לְסַנְבַלַּ֣ט הַחֹֽרֹנִ֑י וָֽאַבְרִיחֵ֖הוּ מֵֽעָלָֽי׃ 
<a target = '_blank' href='https://geulah.org.il/HaTanach/verse/?verse=127040'/> (13,29)</a> זָכְרָ֥ה לָהֶ֖ם אֱלֹהָ֑י עַל־גָּֽאֳלֵ֣י הַכְּהֻנָּ֔ה וּבְרִ֥ית הַכְּהֻנָּ֖ה וְהַֽלְוִיִּֽם׃ 
<a target = '_blank' href='https://geulah.org.il/HaTanach/verse/?verse=127050'/> (13,30)</a> וְטִֽהַרְתִּ֖ים מִכָּל־נֵכָ֑ר וָאַֽעֲמִ֧ידָה מִשְׁמָרֹ֛ות לַכֹּֽהֲנִ֥ים וְלַֽלְוִיִּ֖ם אִ֥ישׁ בִּמְלַאכְתֹּֽו׃ 
<a target = '_blank' href='https://geulah.org.il/HaTanach/verse/?verse=127060'/> (13,31)</a> וּלְקֻרְבַּ֧ן הָֽעֵצִ֛ים בְּעִתִּ֥ים מְזֻמָּנֹ֖ות וְלַבִּכּוּרִ֑ים זָכְרָה־לִּ֥י אֱלֹהַ֖י לְטֹובָֽה׃ ײ 
</html> 
