<html dir="rtl" lang="he">
<head>
  <link rel="stylesheet" href="EzraSIL-webfont.css" type="text/css">
  <meta content="text/html; charset=UTF-8" http-equiv="content-type">
</head>
<body>
<h2>
 Habakkuk חבקוק 
</br> </h2> 
<a target = '_blank' href='https://geulah.org.il/HaTanach/verse/?verse=228010'/> (1,1)</a> הַמַּשָּׂא֙ אֲשֶׁ֣ר חָזָ֔ה חֲבַקּ֖וּק הַנָּבִֽיא׃ 
<a target = '_blank' href='https://geulah.org.il/HaTanach/verse/?verse=228020'/> (1,2)</a> עַד־אָ֧נָה יְהֹוָ֛ה שִׁוַּ֖עְתִּי וְלֹ֣א תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תֹושִֽׁיעַ׃ 
<a target = '_blank' href='https://geulah.org.il/HaTanach/verse/?verse=228030'/> (1,3)</a> לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָדֹ֖ון יִשָּֽׂא׃ 
<a target = '_blank' href='https://geulah.org.il/HaTanach/verse/?verse=228040'/> (1,4)</a> עַל־כֵּן֙ תָּפ֣וּג תֹּורָ֔ה וְלֹֽא־יֵצֵ֥א לָנֶ֖צַח מִשְׁפָּ֑ט כִּ֤י רָשָׁע֨ מַכְתִּ֣יר אֶת־הַצַּדִּ֔יק עַל־כֵּ֛ן יֵצֵ֥א מִשְׁפָּ֖ט מְעֻקָּֽל׃ 
<a target = '_blank' href='https://geulah.org.il/HaTanach/verse/?verse=228050'/> (1,5)</a> רְא֤וּ בַגֹּויִם֙ וְֽהַבִּ֔יטוּ וְהִתַּמְּה֖וּ תְּמָ֑הוּ כִּי־פֹ֨עַל֨ פֹּעֵ֣ל בִּֽימֵיכֶ֔ם לֹ֥א תַֽאֲמִ֖ינוּ כִּֽי־יְסֻפָּֽר׃ 
<a target = '_blank' href='https://geulah.org.il/HaTanach/verse/?verse=228060'/> (1,6)</a> כִּי־הִֽנְנִ֤י מֵקִים֨ אֶת־הַכַּשְׂדִּ֔ים הַגֹּ֖וי הַמַּ֣ר וְהַנִּמְהָ֑ר הַֽהֹולֵךְ֨ לְמֶרְחֲבֵ֣י אֶ֔רֶץ לָרֶ֖שֶׁת מִשְׁכָּנֹ֥ות לֹא־לֹֽו׃ 
<a target = '_blank' href='https://geulah.org.il/HaTanach/verse/?verse=228070'/> (1,7)</a> אָיֹ֥ם וְנֹורָ֖א ה֑וּא מִמֶּ֕נּוּ מִשְׁפָּטֹ֥ו וּשְׂאֵתֹ֖ו יֵצֵֽא׃ 
<a target = '_blank' href='https://geulah.org.il/HaTanach/verse/?verse=228080'/> (1,8)</a> וְקַלּ֨וּ מִנְּמֵרִ֜ים סוּסָ֗יו וְחַדּוּ֙ מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵֽרָחֹ֣וק יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶֽאֱכֹֽול׃ 
<a target = '_blank' href='https://geulah.org.il/HaTanach/verse/?verse=228090'/> (1,9)</a> כֻּלֹּה֙ לְחָמָ֣ס יָבֹ֔וא מְגַמַּ֥ת פְּנֵיהֶ֖ם קָדִ֑ימָה וַיֶּֽאֱסֹ֥ף כַּחֹ֖ול שֶֽׁבִי׃ 
<a target = '_blank' href='https://geulah.org.il/HaTanach/verse/?verse=228100'/> (1,10)</a> וְהוּא֨ בַּמְּלָכִ֣ים יִתְקַ֯לָּ֔ס וְרֹֽזְנִ֖ים מִשְׂחָ֣ק לֹ֑ו ה֚וּא לְכָל־מִבְצָ֣ר יִשְׂ֯חָ֔ק וַיִּצְבֹּ֥ר עָפָ֖ר וַיִּלְכְּדָֽהּ׃ 
<a target = '_blank' href='https://geulah.org.il/HaTanach/verse/?verse=228110'/> (1,11)</a> אָ֣ז חָלַ֥ף ר֛וּחַ וַיַּֽעֲבֹ֖ר וְאָשֵׁ֑ם ז֥וּ כֹחֹ֖ו לֵֽאלֹהֹֽו׃ 
<a target = '_blank' href='https://geulah.org.il/HaTanach/verse/?verse=228120'/> (1,12)</a> הֲלֹ֧וא אַתָּ֣ה מִקֶּ֗דֶם יְהֹוָ֧ה אֱלֹהַ֛י קְדשִׁ֖י לֹ֣א נָמ֑וּת יְהֹוָה֙ לְמִשְׁפָּ֣ט שַׂמְתֹּ֔ו וְצ֖וּר לְהֹוכִ֥יחַ יְסַדְתֹּֽו׃ 
<a target = '_blank' href='https://geulah.org.il/HaTanach/verse/?verse=228130'/> (1,13)</a> טְהֹ֤ור עֵינַ֨יִם֙ מֵֽרְאֹ֣ות רָ֔ע וְהַבִּ֥יט אֶל־עָמָ֖ל לֹ֣א תוּכָ֑ל לָ֤מָּה תַבִּיט֙ בֹּֽוגְדִ֔ים תַּֽחֲרִ֕ישׁ בְּבַלַּ֥ע רָשָׁ֖ע צַדִּ֥יק מִמֶּֽנּוּ׃ 
<a target = '_blank' href='https://geulah.org.il/HaTanach/verse/?verse=228140'/> (1,14)</a> וַתַּֽעֲשֶׂ֥ה אָדָ֖ם כִּדְגֵ֣י הַיָּ֑ם כְּרֶ֖מֶשׂ לֹֽא־משֵׁ֥ל בֹּֽו׃ 
<a target = '_blank' href='https://geulah.org.il/HaTanach/verse/?verse=228150'/> (1,15)</a> כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ בְחֶרְמֹ֔ו וְיַֽאַסְפֵ֖הוּ בְּמִכְמַרְתֹּ֑ו עַל־כֵּ֖ן יִשְׂמַ֥ח וְיָגִֽיל׃ 
<a target = '_blank' href='https://geulah.org.il/HaTanach/verse/?verse=228160'/> (1,16)</a> עַל־כֵּן֙ יְזַבֵּ֣חַ לְחֶרְמֹ֔ו וִֽיקַטֵּ֖ר לְמִכְמַרְתֹּ֑ו כִּ֤י בָהֵ֨מָּה֙ שָׁמֵ֣ן חֶלְקֹ֔ו וּמַֽאֲכָלֹ֖ו בְּרִאָֽה׃ 
<a target = '_blank' href='https://geulah.org.il/HaTanach/verse/?verse=228170'/> (1,17)</a> הַ֥עַל כֵּ֖ן יָרִ֣יק חֶרְמֹ֑ו וְתָמִ֛יד לַֽהֲרֹ֥ג גֹּויִ֖ם לֹ֥א יַחְמֹֽול׃ ױ 
<a target = '_blank' href='https://geulah.org.il/HaTanach/verse/?verse=228180'/> (2,1)</a> עַל־מִשְׁמַרְתִּ֣י אֶֽעֱמֹ֔דָה וְאֶתְיַצְּבָ֖ה עַל־מָצֹ֑ור וַֽאֲצַפֶּ֗ה לִרְאֹות֙ מַה־יְדַבֶּר־בִּ֔י וּמָ֥ה אָשִׁ֖יב עַל־תֹּֽוכַחְתִּֽי׃ 
<a target = '_blank' href='https://geulah.org.il/HaTanach/verse/?verse=228190'/> (2,2)</a> וַיַּֽעֲנֵ֤נִי יְהֹוָה֙ וַיֹּ֔אמֶר כְּתֹ֣ב חָזֹ֔ון וּבָאֵ֖ר עַל־הַלֻּחֹ֑ות לְמַ֥עַן יָר֖וּץ קֹ֥ורֵא בֹֽו׃ 
<a target = '_blank' href='https://geulah.org.il/HaTanach/verse/?verse=228200'/> (2,3)</a> כִּ֣י עֹ֤וד חָזֹון֙ לַמֹּועֵ֔ד וְיָפֵ֥חַ לַקֵּ֖ץ וְלֹ֣א יְכַזֵּ֑ב אִם־יִתְמַהְמָהּ֙ חַכֵּה־לֹ֔ו כִּי־בֹ֥א יָבֹ֖א לֹ֥א יְאַחֵֽר׃ 
<a target = '_blank' href='https://geulah.org.il/HaTanach/verse/?verse=228210'/> (2,4)</a> הִנֵּ֣ה עֻפְּלָ֔ה לֹא־יָֽשְׁרָ֥ה נַפְשֹׁ֖ו בֹּ֑ו וְצַדִּ֖יק בֶּֽאֱמֽוּנָתֹ֥ו יִֽחְיֶֽה׃ 
<a target = '_blank' href='https://geulah.org.il/HaTanach/verse/?verse=228220'/> (2,5)</a> וְאַף֙ כִּֽי־הַיַּ֣יִן בֹּוגֵ֔ד גֶּ֥בֶר יָהִ֖יר וְלֹ֣א יִנְוֶ֑ה אֲשֶׁר֩ הִרְחִ֨יב כִּשְׁאֹ֜ול נַפְשֹׁ֗ו וְה֤וּא כַמָּ֨וֶת֙ וְלֹ֣א יִשְׂ֯בָּ֔ע וַיֶּֽאֱסֹ֤ף אֵלָיו֙ כָּל־הַגֹּויִ֔ם וַיִּקְבֹּ֥ץ אֵלָ֖יו כָּל־הָֽעַמִּֽים׃ 
<a target = '_blank' href='https://geulah.org.il/HaTanach/verse/?verse=228230'/> (2,6)</a> הֲלֹוא־אֵ֣לֶּה כֻלָּ֗ם עָלָיו֨ מָשָׁ֣ל יִשָּׂ֔א֯וּ וּמְלִיצָ֖ה חִידֹ֣ות לֹ֑ו וְיֹאמַ֗ר הֹ֚וי הַמַּרְבֶּ֣ה לֹא־לֹ֔ו עַד־מָתַ֕י וּמַכְבִּ֥יד עָלָ֖יו עַבְטִֽיט׃ 
<a target = '_blank' href='https://geulah.org.il/HaTanach/verse/?verse=228240'/> (2,7)</a> הֲלֹ֣וא פֶ֗תַע יָק֙וּמוּ֙ נֽשְׁכֶ֔יךָ וְיִֽקְצ֖וּ מְזַעְזְעֶ֑יךָ וְהָיִ֥יתָ לִמְשִׁסֹּ֖ות לָֽמֹו׃ 
<a target = '_blank' href='https://geulah.org.il/HaTanach/verse/?verse=228250'/> (2,8)</a> כִּֽי־אַתָּ֤ה שַׁלֹּ֨ותָ֙ גֹּויִ֣ם רַבִּ֔ים יְשָׁלּ֖וּךָ כָּל־יֶ֣תֶר עַמִּ֑ים מִדְּמֵ֤י אָדָם֨ וַֽחֲמַס־אֶ֔רֶץ קִרְיָ֖ה וְכָל־י֥שְׁבֵי בָֽהּ׃ ױ 
<a target = '_blank' href='https://geulah.org.il/HaTanach/verse/?verse=228260'/> (2,9)</a> הֹ֗וי בֹּצֵ֛עַ בֶּ֥צַע רָ֖ע לְבֵיתֹ֑ו לָשׂ֤וּם בַּמָּרֹום֨ קִנֹּ֔ו לְהִנָּצֵ֖ל מִכַּ֥ף רָֽע׃ 
<a target = '_blank' href='https://geulah.org.il/HaTanach/verse/?verse=228270'/> (2,10)</a> יָעַ֥צְתָּ בּ֖שֶׁת לְבֵיתֶ֑ךָ קְצֹֽות־עַמִּ֥ים רַבִּ֖ים וְחֹוטֵ֥א נַפְשֶֽׁךָ׃ 
<a target = '_blank' href='https://geulah.org.il/HaTanach/verse/?verse=228280'/> (2,11)</a> כִּי־אֶ֖בֶן מִקִּ֣יר תִּזְעָ֑ק וְכָפִ֥יס מֵעֵ֖ץ יַֽעֲנֶֽנָּה׃ ױ 
<a target = '_blank' href='https://geulah.org.il/HaTanach/verse/?verse=228290'/> (2,12)</a> הֹ֛וי בֹּנֶ֥ה עִ֖יר בְּדָמִ֑ים וְכֹונֵ֥ן קִרְיָ֖ה בְּעַוְלָֽה׃ 
<a target = '_blank' href='https://geulah.org.il/HaTanach/verse/?verse=228300'/> (2,13)</a> הֲלֹ֣וא הִנֵּ֔ה מֵאֵ֖ת יְהֹוָ֣ה צְבָאֹ֑ות וְיִֽיגְע֤וּ עַמִּים֙ בְּדֵי־אֵ֔שׁ וּלְאֻמִּ֖ים בְּדֵי־רִ֥יק יִעָֽפוּ׃ 
<a target = '_blank' href='https://geulah.org.il/HaTanach/verse/?verse=228310'/> (2,14)</a> כִּ֚י תִּמָּלֵ֣א הָאָ֔רֶץ לָדַ֖עַת אֶת־כְּבֹ֣וד יְהֹוָ֑ה כַּמַּ֖יִם יְכַסּ֥וּ עַל־יָֽם׃ ױ 
<a target = '_blank' href='https://geulah.org.il/HaTanach/verse/?verse=228320'/> (2,15)</a> הֹ֚וי מַשְׁקֵ֣ה רֵעֵ֔הוּ מְסַפֵּ֥חַ חֲמָֽתְךָ֖ וְאַ֣ף שַׁכֵּ֑ר לְמַ֥עַן הַבִּ֖יט עַל־מְעֹֽורֵיהֶֽם׃ 
<a target = '_blank' href='https://geulah.org.il/HaTanach/verse/?verse=228330'/> (2,16)</a> שָׂבַ֤עְתָּ קָלֹון֙ מִכָּבֹ֔וד שְׁתֵ֥ה גַם־אַ֖תָּ֯ה וְהֵֽעָרֵ֑ל תִּסֹּ֣וב עָלֶ֗יךָ כֹּ֚וס יְמִ֣ין יְהֹוָ֔ה וְקִֽיקָלֹ֖ון עַ֯ל־כְּבֹודֶֽךָ׃ 
<a target = '_blank' href='https://geulah.org.il/HaTanach/verse/?verse=228340'/> (2,17)</a> כִּ֣י חֲמַ֤ס לְבָנֹון֙ יְכַסֶּ֔ךָּ וְשֹׁ֥ד בְּהֵמֹ֖ות יְחִיתַ֑ן מִדְּמֵ֤י אָדָם֨ וַֽחֲמַס־אֶ֔רֶץ קִרְיָ֖ה וְכָל־י֥שְׁבֵי בָֽהּ׃ 
<a target = '_blank' href='https://geulah.org.il/HaTanach/verse/?verse=228350'/> (2,18)</a> מָֽה־הֹועִ֣יל פֶּ֗סֶל כִּ֤י פְסָלֹו֙ יֹֽצְרֹ֔ו מַסֵּכָ֖ה וּמֹ֣ורֶה שָּׁ֑קֶר כִּֽי־בָטַ֞ח יֹצֵ֤ר יִצְרֹו֙ עָלָ֔יו לַֽעֲשֹׂ֖ות אֱלִילִ֥ים אִלְּמִֽים׃ ױ 
<a target = '_blank' href='https://geulah.org.il/HaTanach/verse/?verse=228360'/> (2,19)</a> הֹ֣וי אֹמֵ֤ר לָעֵץ֙ הָקִ֔יצָה ע֖וּרִי לְאֶ֣בֶן דּוּמָ֑ם ה֣וּא יֹורֶ֔ה הִנֵּה־ה֗וּא תָּפוּשׂ֨ זָהָ֣ב וָכֶ֔סֶף וְכָל־ר֖וּחַ אֵ֥ין בְּקִרְבֹּֽו׃ 
<a target = '_blank' href='https://geulah.org.il/HaTanach/verse/?verse=228370'/> (2,20)</a> ֯וַֽיהֹוָ֖ה בְּהֵיכַ֣ל קָדְשֹׁ֑ו הַ֥ס מִפָּנָ֖יו כָּל־הָאָֽרֶץ׃ ײ 
<a target = '_blank' href='https://geulah.org.il/HaTanach/verse/?verse=228380'/> (3,1)</a> תְּפִלָּ֖ה לַֽחֲבַקּ֣וּק הַנָּבִ֑יא עַ֖ל שִׁגְיֹנֹֽות׃ 
<a target = '_blank' href='https://geulah.org.il/HaTanach/verse/?verse=228390'/> (3,2)</a> יְהֹוָ֗ה שָׁמַ֣עְתִּי שִׁמְעֲךָ֮ יָרֵאתִי֒ יְהֹוָ֗ה פָּֽעָלְךָ֙ בְּקֶ֤רֶב שָׁנִים֙ חַיֵּ֔יהוּ בְּקֶ֥רֶב שָׁנִ֖ים תֹּודִ֑יעַ בְּרֹ֖גֶז רַחֵ֥ם תִּזְכֹּֽור׃ 
<a target = '_blank' href='https://geulah.org.il/HaTanach/verse/?verse=228400'/> (3,3)</a> אֱלֹ֨והַּ֨ מִתֵּימָ֣ן יָבֹ֔וא וְקָדֹ֥ושׁ מֵֽהַר־פָּארָ֖ן סֶ֑לָה כִּסָּ֤ה שָׁמַ֨יִם֙ הֹודֹ֔ו וּתְהִלָּתֹ֖ו מָֽלְאָ֥ה הָאָֽרֶץ׃ 
<a target = '_blank' href='https://geulah.org.il/HaTanach/verse/?verse=228410'/> (3,4)</a> וְנֹ֨גַהּ֙ כָּאֹ֣ור תִּֽהְיֶ֔ה קַרְנַ֥יִם מִיָּדֹ֖ו לֹ֑ו וְשָׁ֖ם חֶבְיֹ֥ון עֻזֹּֽה֯׃ 
<a target = '_blank' href='https://geulah.org.il/HaTanach/verse/?verse=228420'/> (3,5)</a> לְפָנָ֖יו יֵ֣לֶךְ דָּ֑בֶר וְיֵצֵ֥א רֶ֖שֶׁף לְרַגְלָֽיו׃ 
<a target = '_blank' href='https://geulah.org.il/HaTanach/verse/?verse=228430'/> (3,6)</a> עָמַ֣ד ׀ וַיְמֹ֣דֶד אֶ֗רֶץ רָאָה֨ וַיַּתֵּ֣ר גֹּויִ֔ם וַיִּתְפֹּֽצְצוּ֙ הַֽרְרֵי־עַ֔ד שַׁח֖וּ גִּבְעֹ֣ות עֹולָ֑ם הֲלִיכֹ֥ות עֹולָ֖ם לֹֽו׃ 
<a target = '_blank' href='https://geulah.org.il/HaTanach/verse/?verse=228440'/> (3,7)</a> תַּ֣חַת אָ֔וֶן רָאִ֖יתִי אָֽהֳלֵ֣י כוּשָׁ֑ן יִרְגְּז֕וּן יְרִיעֹ֖ות אֶ֥רֶץ מִדְיָֽן׃ ױ 
<a target = '_blank' href='https://geulah.org.il/HaTanach/verse/?verse=228450'/> (3,8)</a> הֲבִנְהָרִים֙ חָרָ֣ה יְהֹוָ֔ה אִ֤ם בַּנְּהָרִים֙ אַפֶּ֔ךָ אִם־בַּיָּ֖ם עֶבְרָתֶ֑ךָ כִּ֤י תִרְכַּב֙ עַל־סוּסֶ֔יךָ מַרְכְּבֹתֶ֖יךָ יְשׁוּעָֽה׃ 
<a target = '_blank' href='https://geulah.org.il/HaTanach/verse/?verse=228460'/> (3,9)</a> עֶרְיָ֤ה תֵעֹור֨ קַשְׁתֶּ֔ךָ שְׁבֻעֹ֥ות מַטֹּ֖ות אֹ֣מֶר סֶ֑לָה נְהָרֹ֖ות תְּבַקַּֽע־אָֽרֶץ׃ 
<a target = '_blank' href='https://geulah.org.il/HaTanach/verse/?verse=228470'/> (3,10)</a> רָא֤וּךָ יָחִ֨ילוּ֨ הָרִ֔ים זֶ֥רֶם מַ֖יִם עָבָ֑ר נָתַ֤ן תְּהֹום֙ קֹולֹ֔ו רֹ֖ום יָדֵ֥יהוּ נָשָֽׂא׃ 
<a target = '_blank' href='https://geulah.org.il/HaTanach/verse/?verse=228480'/> (3,11)</a> שֶׁ֥מֶשׁ יָרֵ֖חַ עָ֣מַד זְבֻ֑לָה לְאֹ֤ור חִצֶּ֨יךָ֨ יְהַלֵּ֔כוּ לְנֹ֖גַהּ בְּרַ֥ק חֲנִיתֶֽךָ׃ 
<a target = '_blank' href='https://geulah.org.il/HaTanach/verse/?verse=228490'/> (3,12)</a> בְּזַ֖עַם תִּצְעַד־אָ֑רֶץ בְּאַ֖ף תָּד֥וּשׁ גֹּויִֽם׃ 
<a target = '_blank' href='https://geulah.org.il/HaTanach/verse/?verse=228500'/> (3,13)</a> יָצָ֙אתָ֨ לְיֵ֣שַׁע עַמֶּ֔ךָ לְיֵ֖שַׁע אֶת־מְשִׁיחֶ֑ךָ מָחַ֤צְתָּ רֹּ֯אשׁ֙ מִבֵּ֣ית רָשָׁ֔ע עָרֹ֛ות יְסֹ֥וד עַד־צַוָּ֖אר סֶֽלָה׃  
<a target = '_blank' href='https://geulah.org.il/HaTanach/verse/?verse=228510'/> (3,14)</a> נָקַ֤בְתָּ בְמַטָּיו֙ רֹ֣אשׁ פְּרָזָ֔ו֯ יִסְעֲר֖וּ לַֽהֲפִיצֵ֑נִי עֲלִ֣יצֻתָ֔ם כְּמֹו־לֶֽאֱכֹ֥ל עָנִ֖י בַּמִּסְתָּֽר׃ 
<a target = '_blank' href='https://geulah.org.il/HaTanach/verse/?verse=228520'/> (3,15)</a> דָּרַ֥כְתָּ בַיָּ֖ם סוּסֶ֑יךָ חֹ֖מֶר מַ֥יִם רַבִּֽים׃ 
<a target = '_blank' href='https://geulah.org.il/HaTanach/verse/?verse=228530'/> (3,16)</a> שָׁמַ֣עְתִּי ׀ וַתִּרְגַּ֣ז בִּטְנִ֗י לְקֹול֨ צָֽלְל֣וּ שְׂפָתַ֔י יָבֹ֥וא רָקָ֛ב בַּֽעֲצָמַ֖י וְתַחְתַּ֣י אֶרְגָּ֑ז אֲשֶׁ֤ר אָנ֨וּחַ֙ לְיֹ֣ום צָרָ֔ה לַֽעֲלֹ֖ות לְעַ֥ם יְגוּדֶֽנּוּ׃ 
<a target = '_blank' href='https://geulah.org.il/HaTanach/verse/?verse=228540'/> (3,17)</a> כִּֽי־תְאֵנָ֣ה לֹֽא־תִפְרָ֗ח֯ וְאֵ֤ין יְבוּל֨ בַּגְּפָנִ֔ים כִּחֵשׁ֙ מַֽעֲשֵׂה־זַ֔יִת וּשְׁדֵמֹ֖ות לֹא־עָ֣שָׂה אֹ֑כֶל גָּזַ֤ר מִמִּכְלָה֙ צֹ֔אן וְאֵ֥ין בָּקָ֖ר בָּֽרְפָתִֽים׃ 
<a target = '_blank' href='https://geulah.org.il/HaTanach/verse/?verse=228550'/> (3,18)</a> וַֽאֲנִ֖י בַּֽיהֹוָ֣ה אֶֽעְלֹ֑וזָה אָגִ֖ילָה בֵּֽאלֹהֵ֥י יִשְׁעִֽי׃ 
<a target = '_blank' href='https://geulah.org.il/HaTanach/verse/?verse=228560'/> (3,19)</a> יֱהֹוִ֤ה אֲדֹנָי֙ חֵילִ֔י וַיָּ֤שֶׂם רַגְלַי֙ כָּֽאַיָּלֹ֔ות וְעַל־בָּמֹותַ֖י יַדְרִכֵ֑נִי לַֽמְנַצֵּ֖חַ בִּנְגִֽינֹותָֽי׃֯ 
</html> 
